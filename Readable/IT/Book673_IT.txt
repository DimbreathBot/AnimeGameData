...
Le Oceanidi sono delle creature magnifiche allevate dalle terre di Fontaine. Secondo la leggenda, la dolce Egeria versò la lacrima da cui nacque la prima Oceanide. Si narra che Egeria provasse una forte empatia per i draghi, e alcuni dicono che fosse profondamente triste per il destino dell'umanità. Tutto ciò che resta è una rappresentazione metaforica, il cui vero significato non è del tutto chiaro: "Le ossa della lucertola si dissolsero nel fango, da cui emersero i cigni".
L'Oceanide appena nata fu incaricata di comprendere ogni forma di vita: raggiungere la conoscenza delle varie specie e amare ogni creatura. Emerse dal mare della vita con il potere della metamorfosi. Egeria voleva che usasse questo potere per inscrivere l'essenza delle creature viventi nella sua esistenza, e sviluppò gradualmente il desiderio della vita. Una volta acquisita una comprensione sufficiente dell'umanità, versò la sua prima lacrima sulla terra. Da quel momento in poi, usiamo l'allocutivo "lei" per riferirci alla prima della sua stirpe.
Questa è l'origine delle Oceanidi.
(Un piccolo addendum: forse crederai che questo tipo di documento non abbia valore scientifico, sostenendo che le prove fisiche e i dati suggeriscono che l'origine delle Oceanidi sia antecedente a Egeria e all'antico regno di Remuria, e penserai che solamente "Diversità evolutiva dei maiali selvatici: Ricerca di monitoraggio sul campo su forme geograficamente distinte" conti quale vera ricerca. Pertanto ho una domanda per te: "Osi esplorare le nostre stesse origini?" Gli dèi scatenano i tuoni per la rabbia, e le dee piangono mari di lacrime per il dolore – il che è un dato di fatto.)

...
Le Oceanidi mostrano disparità considerevoli quando si tratta delle abilità cognitive, in parte per via delle differenze nel ciclo vitale presenti nei vari livelli di esperienza e di conoscenza del mondo, ma anche una variazione individuale sostanziale nelle stesse Oceanidi contribuisce a questo fenomeno. Alcune Oceanidi sono semplicemente troppo ottuse per completare gli incarichi relativi ai sistemi idrici del continente, pertanto sono confinate a Fontaine, dove aiutano ad alleviare le emozioni umane.

...
L'aumento della popolazione oceanide (abbiamo già preso in considerazione "allevamento", "proliferazione" e "riproduzione", ma nessuno di questi termini sembra idoneo) non richiede alcun accoppiamento o associazione. Dopo aver acquisito un livello di comprensione ed emotivo sufficiente, si presentano dinanzi all'Archon di Hydro o a un'anziana per ottenere il permesso di rivendicare... ehm, una cosa, da cui consegue la loro divisione in piccole Oceanidi.
Questo concetto è altamente astratto e, per renderlo più comprensibile agli umani, lo indichiamo con il nome di "Elicoscissione". Tuttavia, il suo significato rimane sconosciuto. Alcuni credono si tratti di una goccia di essenza d'acqua pura, alimentata dalle emozioni e dall'intelligenza della progenitrice, che conferisce la vita. Altri pensano sia un suono unico, un nome, forse persino una parola proibita, in grado di smuovere il ciclo delle forze elementali e di attingere al desiderio inesistente attraverso i corpi d'acqua pura delle Oceanidi, permettendo a una nuova vita di essere attirata nel mondo. Altri ancora suppongono che funga da autorizzazione, consentendo ai sogni e ai desideri custoditi nelle Oceanidi di essere insigniti con un nuovo nome, un po' come per i nomi dei sogni infantili nel corso del tempo.
Tuttavia, questa è una storia tra Oceanidi, e gli umani non hanno alcuna speranza di comprenderla.

...
La propagazione di tutte le Oceanidi dev'essere registrata ufficialmente. Se dovesse accadere qualcosa a Egeria (senza mancare di rispetto, ci auguriamo che conservi alcune benedizioni per sé stessa), anche le Oceanidi anziane sarebbero in grado di assicurare la continuazione della specie. Ma, nell'evento di ulteriori eventi calamitosi, cosa succederà alle Oceanidi?