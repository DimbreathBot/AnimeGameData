
Molto tempo fa, a Liyue c'era un drago.
Non era un drago che volava nei cieli, ma uno la cui dimora risiedeva tra le montagne.
Questo antico drago di pietra era grande come le stesse montagne che chiamava casa.

Secondo le leggende, dormiva a Nantianmen, confondendosi tra le colline circostanti.
Ma quando si svegliava, ogni minimo movimento, anche il più impercettibile...
faceva tremare e scuotere la terra.
Così, Rex Lapis si presentò davanti al drago, nel tentativo di interrompere i moti della terra.

Si dice che per un lungo periodo la pace regnò sul territorio
e che Rex Lapis avesse un nuovo alleato al suo fianco.

Alla fine, tuttavia, l'alleanza tra draghi, dèi e umani forse non era destinata a durare...

Il drago venne sigillato nelle viscere della terra. Temendo l'ira degli dèi e degli Adepti,
i Geosauri, che un tempo prestavano attenzione al tremore della roccia e portavano scompiglio a fianco del drago,
si rifugiarono alle pendici dei monti.
Col passare dei millenni, tuttavia, il drago cominciò ad agitarsi di nuovo...

Secondo le leggende, coloro che trionfarono sul drago conficcarono questa spada nel terreno, accanto all'albero gigante che aveva sopraffatto l'antica bestia.
Trattandosi di uno dei sigilli, i mostri e i mortali malvagi non potevano toccarla.
Se le leggende sono vere, solo chi ha un cuore puro e cristallino come uno specchio potrebbe avvicinarsi.
Eppure, se queste leggende sono vere, come ha fatto questa spada a scomparire?