
Una spada nagamaki creata da uno degli ispettori di Tatarasuna.
Si dice che il diagramma per forgiarla sia sobrio e integro proprio come quell'ispettore.

Per molto tempo, prima dell'introduzione della tecnologia straniera con cui venne costruita la Fornace Mikage,
a Tatarasuna il ferro venne fuso tramite il tradizionale metodo di lavorazione dei metalli di Tatara.
Dopo essere diventato ispettore, Mikoshi Nagamasa rimase ossessionato dalla cupa leggiadria dell'acciaio.
Ne parlò e chiese consiglio a Miyazaki, un vice ufficiale agli armamenti che condivideva tale propensione,
e fu così che venne forgiata la Daitatara Nagamasa: una spada semplice, ma resistente.

Nonostante fosse stato solo adottato dal clan Mikoshi, la madre adottiva avesse rovinato la reputazione del clan,
e Michihiro, l'unico erede legittimo dei Mikoshi, fosse sparito abbandonandolo,
Nagamasa, che ammetteva di essere un uomo stupido ma leale, venerò ancora di più il nome dei Mikoshi.
Si adoperò per entrare nel governo e, grazie alla sua scrupolosità e onestà, riuscì a ripulire il nome della sua famiglia.

Quando il suo yoriki Katsuragi si macchiò di una trascurabile colpa, egli lo fece giustiziare senza pietà.
Da allora, il titolo di Nagamasa e il nome della spada cambiarono per sempre.