
Eskimesini ve güvelerin yemesini önlemek için bal mumunda muhafaza edilmiş bir kitap.
Bu kitapta kraliyet büyücülerinin araştırmaları yer alır ve bugün bile geleceğe yön vermektedir.
Kraliyet büyücüleri, canavarları defetmenin yanı sıra suyu temizlemek ve toprağı beslemekle de görevliymiş. Soylulara özel ders de verirlermiş.
Dolayısıyla bu kitap tarih, idare, yönetim ve kültür konuları açısından zengin bir kaynaktır.
Halk, kraliyet ailesini yönetimden düşürünce kraliyet büyücülerini sürgüne göndermiş.
Çünkü bu büyücüler, soylulara iyilik ve erdem aşılama görevlerini hiçe saymış, tencere kapak misali onların hal ve tavırlarını özümsemişler.

Mondstadt'ın ilk zamanlarında Venerare, Lawrence Klanına önderlik ediyormuş.
Halk, onun önderliğinde Rüzgar Hükümdarı'nın yeryüzüne mucizevi inişini anmak için meydana büyük bir heykel dikmiş.

Klan liderleri, heykelin alt kısmına yazıt eklemiş. Bu yazıtta Mondstadt'ı korumak için ettikleri yemin varmış.
Lawrence Klanı yıllar içinde atalarının yüce amaçlarından sapınca, heykel olduğu yerden indirilmiş.
Sarayın bilge büyücüleri, o zamandan beri ne tarih ne de yemine dair tek kelime etmemiş.

Favonius Şövalyeleri döneminde heykel yeniden inşa edilmiş.
Ama heykelin altındaki yemin ebediyen silinmiş.
