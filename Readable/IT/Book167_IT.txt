—Benvenuto divino—
Tra tutte le feste, le cerimonie e la tradizioni di Liyue, nessuna è più iconica del "Rito della discensione", ossia un rituale in onore del loro dio.
Durante il rito, l'Archon di Geo, ovvero il dio di Liyue che protegge la nazione da diversi secoli, discende di persona nel mondo mortale per fare degli annunci divini ed esortare il popolo a farsi guidare dalla saggezza contenuta in essi, così che tutto possa accadere secondo le regole prestabilite e senza tendere al caos.
In antichità, quando tutto era più semplice, gli agricoltori eleggevano dei rappresentanti della comunità per accogliere l'Archon di Geo al suo arrivo e per dargli l'opportuno commiato alla sua ripartenza.
Gli offrivano magnifici doni e recitavano delle preghiere solenni, poi ascoltavano con riverenza le predizioni del dio e, infine, informavano il popolo delle prospettive lavorative dell'anno a venire. In questo modo, i mortali venivano guidati sulla via della prosperità, così da superare ogni ostacolo che avrebbero potuto incontrare. È in questo modo che il dominio dell'Archon di Geo è riuscito a rimanere solido e stabile nel tempo.
Quando la Guerra degli Archon finì e tornò la pace, il Porto di Liyue iniziò a prosperare grazie all'amministrazione delle Sette Stelle, che rappresentavano ogni attività commerciale di Liyue e fungevano da intermediarie tra i mortali e il loro dio. Avevano la responsabilità di parlare con l'Archon di Geo e di spiegare al popolo le sue predizioni divine in modo semplice e chiaro. Inoltre, decidevano la linea politica ufficiale dell'anno a venire.
Naturalmente, tra le Sette Stelle viene anche scelta la personalità illustre che ospita il Rito della discensione. Inoltre, solo a questo individuo viene permesso di intervenire durante la cerimonia.
Secondo i numerosi mercanti del Porto di Liyue, le predizioni divine di Rex Lapis sono più preziose dei metalli e dei minerali trovati nelle miniere di montagna.
Dunque, indipendentemente da quanto possano essersi allontanati, tutti i mercanti cercano di tornare a casa per assistere alla discesa di Rex Lapis o, perlomeno, mandano qualcuno che assista al loro posto, così da ricevere le direttive dell'Archon di Geo e proteggere le loro finanze nell'anno a venire.
I folli saggi della nazione delle foreste pluviali hanno crisi isteriche quando abbandonano ogni cosa mondana per raggiungere la saggezza sfuggente ed esoterica. Al contrario, il popolo delle montagne è abituato ad accettare con piacere le direttive magnanime del proprio dio, così da raggiungere un obiettivo mondano, ovvero continuare ad arricchirsi.
A quanto pare, sebbene le Sette stelle si sostengano a vicenda nei loro ruoli come Archon del mondo mortale, ogni tanto sono in disaccordo e vanno persino in diretto contrasto tra loro.