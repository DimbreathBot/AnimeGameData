
Fece un sogno molto lungo...

Sognò che lui e tutti gli altri avevano intrapreso un viaggio davvero molto lungo,
verso una terra in cui cresceva l'erba verde, e dove si cantavano canzoni appassionate.
Sognò di cantare insieme alle persone gentili di questa terra,
e di danzare nel cielo con un drago grazioso come un gioiello.

Quando aprì gli occhi, si trovava nel cielo sopra una montagna travolto dalle ruggenti tormente di neve.
La terra verde e tranquilla era già stata dipinta di cremisi dal fuoco e dal sangue,
e la canzone della lira di quel bardo celeste era quasi annegata nel tumulto ululante.
E quell'incantevole drago adorno di gioielli, come un tenero amante,
gli aveva ora trafitto il collo con le sue zanne affilate.

"Addio, madre! Il mio viaggio è finito".
"Dormirò sotto questo bianco argento splendente... e forse, va bene anche così".
"Addio, adorabile bardo! E addio anche a te, splendido drago!"
"Vorrei che ci fossimo incontrati in un tempo e in luogo diversi,"
"per conoscerci, cantare e danzare insieme!"
Così pensò in modo sincero mentre giaceva morente.

"Orbene, questa grande benedizione che pulsa attraverso le mie vene,"
"e la visione incantevole dell'universo oscuro che mi ha fatto nascere..."
"Sono ora la vostra eredità".
