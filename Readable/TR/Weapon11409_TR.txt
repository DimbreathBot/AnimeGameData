
Taze kana susayan bir kılıç, kanın kokusuyla uyanacak.
Bu kılıca sahip olanlar, onu kullananlar ve geliştirenler ise öldürmeye devam edecek.
Ta ki saf bir ruh, döktüğü kanla kararana dek...

Bir zamanlar, hep adalet yolunu arayan parlak beyaz bir şövalye vardı.
Parlatılmış bir zırh giyinmişti ve belinden ayna gibi parlayan bir kılıç sarkıyordu.
Her nerede bir adaletsizlik, insan yiyen bir canavar veya uzaklarda bir yangın olsa,
Şövalye hemen alelacele atlar oraya gider ve ortalığı keser, biçer ve delip geçerdi.
Kendisine şövalyeliği, adaleti ve kılıç ustalığını öğreten Yavru Kurdun öğretilerini takip ederek,
onları baştan aşağı kesti, biçti ve delip geçti...
Ta ki adalet yerini bulana ve canavar artık yerinden kalkamayana kadar.

"Kendimi, kesip biçmeler ve delip geçmeler arasında kaybettim."
"Kılıcım düşmanın bedeniyle buluşunca, omurgamda bir ürperti hissediyordum."
"Ah. İşte bu his, adaletin yerini bulduğunu gösteriyor olmalı."
"Bu çarpık dünyada kötüleri kestiğim, biçtiğim ve delip geçtiğim sürece..."
"Bir gün, elbet bir gün hepsi temizlenecek."

"Ah aptal şövalye, adalet uğruna yaptığın katliam da bir katliamdır."
"Hayır. Adalet uğruna yaptığım katliam adaletin ta kendisidir."

Kes. Biç. Del geç. Böylece adalet yerini bulur!
Sana verilen beyaz çiçeklerin rengi kanlı siyaha dönse ve kılıcın artık parıldamasa bile...
Güzel çehren çirkinleşse ve hatta demir bir maske takmak zorunda kalsan bile...
Savunduğun kişiler seni anlamıyor olsa bile asla durma!

Böylece kara lekeli şövalye, adalet uğruna canavarların peşine düştüğü yoluna devam etti.
Ta ki nihai adaletsizliği keşfettiği kadim, harabe haldeki diyara gelene kadar...
