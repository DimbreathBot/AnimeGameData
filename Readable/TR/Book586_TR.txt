"Kalemi Kılıcı Kadar Keskin Olan Azimli Kahraman Souka"ya,
Yeni adın Souka'yı beğendin mi? Bu ismi Aratani'nin işe aldığı yeni çalışanlar uydurdu.
Kıdemli bir yazarın kalleş dalgaları nasıl aştığını ve daha önce tanıştığı canavar arkadaşlarıyla birlikte yaşamak için yabancı topraklardaki yağmur ormanlarının derinliklerine nasıl daldığını vesaire her şeyi duymuşlar.
Hatta bazıları senin en eski ekolden bir yazar olduğunu bile düşünüyor. Maddi ilham konusundaki standartların o kadar yüksek ki olabilecek en büyük eseri üretmek için öyle büyük tehlikelere girmeyi bile göze alabiliyorsun.
Bazıları senin "Kalemle tek başına övgüye layık bir hikaye yazamazsın." gibi açıklamalarda bulunan tiplerden biri olduğunu, bu yüzden sadece arkadaş olabileceğin iyi huylu türler bulmak için canavarlara karşı kılıcını çektiğini ve zaferler kazandığını, böylece yazdıklarını ortaya çıkaran bir dizi süreçten geçtiğini düşünüyor.
Tabii sonuçta, "kahraman" unvanı herkes tarafından sevilen ve övülen bir unvan. Koca bir ayın yarısını içeri kapanıp yazılar yazarak geçiren yazarlarımızdan bazıları, senin yazacak malzeme bulmak için başka ülkelere yaptığın gezileri oldukça büyük bir başarı olarak görüyor. Kesinlikle övülmeye layık bir durum.
Bu şeylerin canavar terbiyeciliği konusuyla pek bir ilgisi olmasa da yine de bazı düzenlemelerle birlikte daha sonra kullanmak için bir köşede tutulabilirler.
Neyse asıl meselemize dönelim. Daha önce gönderdiğin taslak metinleri gerçekten oldukça iyiydi. Ayrıntılar, tıpkı duygusal geçişler gibi iyi bir şekilde verilmiş. Çok büyük bir ilerleme katettiğini söyleyebilirim.
Bu ivmeyi sürdürmek ve önceki yazılarının yüzde otuzunu mevcut tarzına uyacak şekilde değiştirmek ister misin?
Önceki yol arkadaşı karakterinin o kadar da özel olmadığını ve onun temel tasarımını Blitzara'nınkiyle değiştirmek istediğinden bahsetmiştin. Bence bu hiç de fena bir fikir değil.
Elektrik karakterleri başlangıçta nadiren görülür. Sanırım "reenkarnasyon" hakkındaki o bayat espri haricinde, çok az resimli roman bu tür hikaye ortamını kullanır.
Görsel efektler dikkate alındığında, resimli romanlarda genellikle altın sarısı, beyaz veya kırmızı renkler daha çok kullanılırken mor renkli karakterler nispeten nadirdir, bu nedenle böyle bir karakter daha öne çıkar. Bu da kesinlikle çarpıcı yeni görseller oluşturur.
Inazumalı okuyucuların mor renge karşı... Özel bir aşinalığı olduğunu söylememe gerek yok sanırım. Neden bahsettiğimi anlaman için sanırım hafızanı biraz çalıştırman gerekiyor.
Bu nedenle, bu süre zarfında Blitzara ile biraz daha ilgilenmeni ve onun alışkanlıklarını gözlemlemeni istiyorum.
Daha önce Muhteşem Jölelerin tadında değişiklikler yapmak ve onu daha da güzelleştirmek için bazı tatlandırıcılar aradığından bahsetmiştin. Bu mektuba, kendi Blitzara anlayışıma göre Inazuma'dan bazı yöresel ürünler ekledim. Jöleleri onlarla karıştırdığında elde edeceğin şeyden oldukça keyif alacağına inanıyorum.
Ah, sakın ha onları jölelere karıştırmadan yiyip bitireyim deme!
Bir sonraki taslak metnini sabırsızlıkla bekliyorum.
