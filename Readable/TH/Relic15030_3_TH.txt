
"สหายรัก สหายแสนหลักแหลมที่ลาจากโลกนี้ไปตั้งแต่ยังเยาว์วัย..."
"ท่ามกลางตำนานอันรุ่งโรจน์ แฝงความโศกเศร้าสีเทาของการถูกลืมเลือน"
"ชีวิตมักมาพร้อมกับความตายฉันใด การลืมเลือนก็เป็นที่รักของความทรงจำฉันนั้น"
"หากปราศจากการคุกคามแห่งความตาย ชีวิตก็ไร้ซึ่งความหมาย"
"หากไม่มีคลื่นแห่งการลืมเลือนคอยชะล้าง ก็ไม่มีประวัติศาสตร์ใดที่ควรค่าแก่การจดจำ..."

ในอดีตแสนไกลโพ้น ราชินีแห่งแมกไม้ได้มอบความไว้วางใจของนาง
จึงมอบร่างวิหคศักดิ์สิทธิ์ให้แก่ดอกแห่งควาเรนาห์ เพื่อให้คอยปกป้องป่าฝนอยู่มุมหนึ่ง
เช่นเดียวกับชะตากรรมของดอกไม้ที่ต้องร่วงโรย ชะตากรรมของซีเมิร์กก็คือการเสียสละ
จ้าวเขียวขจีเรื่องนี้ตั้งแต่คืนที่หลับใหลไปพร้อมกับจ้าวบุปผา...

"ส่งผลให้วิหคศักดิ์สิทธิ์สีเขียวมรกตงอกงามออกมาเป็นดอกควาเรนาห์นับพัน ผลิบานออกไปราวกับนกกะรางหัวขวานโบยบิน..."
"ควาเรนาห์กระจัดกระจายร่วงหล่นลงบนร่างไร้ชีวิตที่ใสสะอาดของจ้าวแห่งหยาดอมฤต ก่อกำเนิดเป็นทุ่งดอกไม้พร่างพราย"
"ในทุ่งดอกไม้วิญญาณมากมายหลายร้อยชนิด โอบกอดความปรารถนาของพืชพรรณ และน้ำค้าง เพื่อชำระล้างมลทินทั้งปวง"
"ในทุ่งดอกไม้วิญญาณมากมายหลายร้อยชนิด ขับขานบทเพลงแก่มาตาทั้งสาม พืชพรรณ, หยาดอมฤต และดอกไม้"

จนมาถึงค่ำคืนหนึ่ง ที่บุตรีต้องลาจากอ้อมอกมาตาทั้งสามไป
เพราะบนโลกใบนี้มีมลทินมากมายเหลือคณา จำต้องเสียสละจึงจะชำระล้างได้...