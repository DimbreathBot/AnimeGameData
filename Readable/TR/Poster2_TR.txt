<color=#FFE14BFF>Lezzetli şarabın ve dövüş sanatlarının tecrübeli uzmanlarına duyurulur:</color>
Şafak Şaraphanesinin özenle hazırlanmış şarapları, insanların kaliteli içkiye duyduğu açlığı her daim gidermiştir. Üstelik sadece şaraphanenin verdiği vergiler Favonius Şövalyelerinin yıllık masrafının %11,4'ünü* karşılamaktadır. Desteğiniz için müteşekkiriz ve Mondstadt halkına hizmet etmekten şeref duyduğumuzu belirtmek isteriz.
Fakat bugün içinde bulunduğumuz refah hali artık tehlikede olabilir.
Favonius Şövalyeleri, geçtiğimiz yıllarda çok sayıda yabani canavarı zapt ederek sayılarının bir hayli azalmasını sağladı. Bu sayede insanların canları ve malları artık güvende fakat doğal avcıların yokluğunda diğer vahşi hayvanlar dengesiz bir şekilde çoğalmaya başladı.
Elbette şaraphanenin en büyük önceliği üzüm bağlarını korumak ancak bağlarda her hafta ortalama 10 veya daha çok <color=#FFE14BFF>yaban domuzu saldırısı yaşanıyor</color>. Durum böyle devam ederse bağlardan elde edeceğimiz hasat önemli ölçüde azalacak.

Mondstadt'ı ve leziz şarabını korumak isteyenlerden biriyseniz, Şafak Şaraphanesinin becerikli savaşçılar aradığını duyurmak isteriz.
<color=#FFE14BFF>Durmayın, en sağlam ekipmanınızı kuşanıp Şafak Şaraphanesine gelin! Şaraphaneyi ve Mondstadt'ı koruma yolunda güçlerimizi birleştirelim!</color>

<color=#808080FF>*Bu oran geçtiğimiz senelere ait veriler üzerinden hesaplanmıştır. Belirtilen rakamlar, Favonius Şövalyelerinin resmi mali durumunu yansıtmamaktadır.</color>