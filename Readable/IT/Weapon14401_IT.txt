
Un tomo segreto appartenuto agli studiosi dei Cavalieri di Favonius. Conserva la conoscenza collettiva dei loro studi.
È intarsiato con elementi cristallizzati, che è ciò che rende il Codice di Favonius una tale rarità.
Non solo perché i cristalli elementali sono preziosi, ma anche perché ogni Codice di Favonius è fatto a mano.
Solo gli studiosi che hanno padroneggiato il controllo degli elementi possono creare dei cristalli elementali del genere.

Quando furono fondati i Cavalieri di Favonius, il Cavaliere dell'Alba Ragnvindr trasformò le terme interne degli aristocratici in una biblioteca.
Nel tempo, grazie agli innumerevoli contributi di bardi, studiosi e viaggiatori, la raccolta letteraria della biblioteca divenne la più vasta della metà settentrionale del continente.
Dopotutto, le canzoni sono portate via dal vento e il piacere del vino dura solo per un momento fugace. Solamente ciò che è trascritto sulla pagina può brillare e risplendere per l'eternità.

Tuttavia, le dimensioni attuali della collezione della biblioteca sono solo una parte di quello che erano ai tempi d'oro.
Purtroppo, la biblioteca si bruciò durante la tragedia del "Grande Incendio dell'Equinozio d'autunno".

C'è una grande e robusta porta in legno di pioppo nel seminterrato della biblioteca.
Si dice che la porta fosse antecedente alla fondazione della biblioteca e resistette al fumo e alle fiamme.
La verità è che quella porta stava lì da molto prima che i Cavalieri di Favonius venissero fondati.
La loro organizzazione ha ufficialmente dichiarato che la sezione riservata della biblioteca sarebbe stata collocata dietro quella porta.
Ma le storie narrano che all'interno sia contenuto un segreto ancora più profondo.