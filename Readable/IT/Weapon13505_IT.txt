
Alla fondazione di Liyue, mostri e dèi regnavano ancora sui mari.
Gli antenati vivevano nella paura e combattevano il mare con il poco che riuscivano a radunare.

Con il passare di una miriade di primavere e autunni, emerse una bestia enorme che dominava i mari.
Nemmeno la Balena dell'Archon di Geo riuscì a sconfiggerla.

La gente di Liyue la chiamava "Baqiu", una bestia senza rivali anche nelle profondità dell'abisso oceanico.
Le enormi onde che provocava avrebbero spazzato via interi insediamenti.

Allora l'Archon di Geo realizzò con le sue mani un nibbio con giada e pietre.

Una volta forgiato, l'uccello di pietra volò libero verso il cielo.
Poi si tuffò nel cuore dell'oceano, fino al campo di battaglia in cui la balena si batteva contro la bestia.
Quest'ultima affondò nelle profondità del mare, dove rimase per sempre.
E così il popolo di Liyue fu liberato dai suoi ruggiti tonanti.
