-Hiçlik Dalgalarında Bekleyen Ölüm-
Vera ve Sachi büyüdükçe, dört arkadaşın birbiriyle ilişkilerinde tarif edilmesi zor küçük değişiklikler gerçekleşmiş.
"Bahane bulmayı kes." demiş Sachi, Ike'a. "Onun hislerine hiçbir zaman karşılık vermesen bile, Vera senin peşinden koşmayı bırakmayacak."
Ike uzak diyarları ve bilinmeyeni, yani keşfedilmeyi bekleyen yerleri temsil ediyordu. Cesur insanlar uzak diyarlara yerleşmeyi değil, oralara hayranlık duymayı ve bu hayranlığı sonsuza dek sürdürmeyi ister.
Ike, "Bu durumu nasıl ele alırsan al fark etmez. Bin yaşında olmak, yaşlı olmak demektir." diye karşılık vermiş.
"O zaman hepimiz yaş bakımından dengiz." demiş Prenses neşeyle söze karışarak.

Sachi aşkını ilan etmek için cesaretini topladığında, başlarına o korkunç şey gelmiş.
Ike ile Vera'nın büyüklerle ilk karşılaşmalarında onlardan aldıkları kadim kılıcı hatırlıyor musun? İşte o kılıç, Ike'ın kaderini gerçekleştirmesi için ihtiyaç duyduğu şeymiş ama kılıcın keskin yanı Vera'nın parmağını kesince, kadim ve zararlı bir virüs Vera'nın yaşam gücünü alıp götürmüş.

"Bunların hepsi senin suçun!" diyerek Ike'ın yakasına yapışmış Sachi. Bu olay başlarına gelmeseydi, Ike olanları gülerek geçiştirebilirmiş çünkü kaba biri değilmiş ama bu sefer Sachi'nin eline vurarak onu uzaklaştırmış.
"Zamanı nasıl geri sarabileceğini biliyorsun! Vera'yı kurtarmak için lütfen zamanı geri sar!" diye Prenses yalvarmış bile.
"Anlamıyorsunuz. Yalnızca gelecek geçmişi kurtarabilir, geçmiş geleceği kurtaramaz." demiş Ike ve kanayana dek dudağını ısırmış.

"Yerel efsanelerde Gümüş Çağdan bahsedilir. Bu çağda, insanların iki yüz yıl sürebilen upuzun bir çocukluk dönemi geçirdikleri ancak bu durumun onların kısa süren yetişkinlik dönemlerine katlanmalarını zorlaştırdığı söylenir."
Diğerleri için çocukluk dönemi çoktan bitmiş ama gençlik asla ulaşamayacakları bir yerdeymiş. 
"Vera'nın Melankolisi" Vera'sız devam edecek.