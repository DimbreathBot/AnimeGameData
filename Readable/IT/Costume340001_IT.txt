La vita della Gran Maestra Reggente andava avanti come l'ingranaggio di una macchina, mosso dal vigore della responsabilità e schiacciato dalla mole di lavoro.
Col passare del tempo, l'armatura da cavaliere era diventata la sua seconda pelle. Mostrarsi sempre in abiti appropriati e formali faceva ormai parte della sua natura.
Ma in realtà, Jean non era più grande delle ragazze semplici che la circondavano.

Gli sfarzosi abiti da ballo sono, al pari del sole, della luna e della luce stellare, la quintessenza dei romanzi tanto amati dalle ragazze come lei. Di certo, alcune nobili eredi hanno piacere nell'indossare vestiti grandi come palazzi, i cui orli e le lunghe gonne si avvolgono fra di loro come onde del mare.
Forse un tempo anche Jean aveva aspirazioni tanto romantiche. Dopotutto, chi non ha mai bramato l'incantevole bellezza dello sfarzo?

Ma ormai il sogno di Jean si era realizzato: un set di abiti da mare era stato confezionato appositamente per lei, ed era di gran lunga più bello dei vestiti dei romanzi.
"Ho sentito dire che l'idea iniziale è stata di Barbara, che con Lisa ha visitato ogni singolo negozio prima di scegliere il modello più adatto.
Poi Kaeya ha convinto patron Diluc ad assumere degli artigiani per modificarlo...
con la stoffa scelta da Amber, esperta nel creare i Baron Conigli, per renderlo comodo ma relativamente poco costoso
e con decorazioni di gemme appartenenti alle collezioni di Albedo e Klee.
Noelle ne ha supervisionato il confezionamento dal primo all'ultimo filo,
mentre Lisa ha fornito in dettaglio le misure e ha persino cucito di persona quest'adorabile decorazione a forma di rosa."
Quel regalo da parte di tutti era la miglior sorpresa che le fosse mai stata fatta.

La sua precedente vacanza era stata un breve momento di tregua dal mare di lavoro in cui era immersa, e questa gita in spiaggia era un'occasione imprevista per rilassarsi.
Messa da parte l'armatura, ora brillava nella luce del mare come un dente di leone che volteggia nel cielo.
"Non avevo... mai trascorso un'estate tanto rilassante."