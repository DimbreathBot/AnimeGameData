
Molti secoli prima che le Mille Acque confluissero, la gentile signora attraversò le rovine di un passato distante ed eresse una nuova città.
La lunga notte era trascorsa, e l'alba infine era giunta. Il passato era ormai l'ombra d'un sogno, che si dissolve insieme alle tenebre della notte.
Era questa l'autentica Età dell'oro: niente più usurpatori ossessionati dal potere, niente più barbari che si crogiolavano nella vendetta.
Quella gloriosa sinfonia non sarebbe stata mai più intonata, dando spazio a odi d'amore e versi di giustizia, sospinti dalla brezza mattutina fino ai quattro angoli dell'oceano...

Argomenti simili resistono facilmente alle maree del tempo; e oggi, dopo mille anni, il popolo li apprezza ancora con fervore.
Tutti conoscono le avventure dei cavalieri di Loch, raccontate e tramandate da intere generazioni di poeti e drammaturghi.
Si dice che essi avessero giurato sulle loro armature argentate di combattere al fianco delle Oceanidi per proteggere la rugiada ancora incontaminata.
Si dice che abbiano affrontato innumerevoli pene e difficoltà prima di trovare, infine, il Puro Graal della leggenda, annunciando il ritorno della Regina delle Mille Acque...

"La corte che ha radunato un gran numero di prodi e gloriosi eroi, cavalieri che si sono bagnati del sangue dei draghi,
il mago e la nobildonna intrappolati nell'alta torre, il viaggio alla ricerca del sacro calice."

Banchetti e sacramenti, mestizie e addii, scene che esistono solo nelle fantasie evocate dall'eleganza dei versi, che si districano l'uno dopo l'altro dinanzi agli occhi di "Érinnyes".
Tuttavia, l'eroe che divulgò il nome di lei non aveva nulla a che fare con essa, e le ballate su quel presunto passato non sono altro che sogni del presente.