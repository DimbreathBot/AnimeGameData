Gece oldu.
Vahşi bir hayvanın belli belirsiz uluması duyuluyordu uzaklardan. Bir kurdun ulumasını andırıyordu.
Nottie yatağına oturdu ve kıyafetinin uzun kollarını kaldırdı. Kıvrılmış bir yılan şeklinde işlenmiş kemik beyazı bir kol bandı çıktı ortaya.
Dişlerini göstermek için ağzını kocaman açmış yılan başı, canlı bir yılanı andırıyordu. Boynu, bir sonraki avına saldırmaya hazırlanır gibi geriye doğru çekilmişti.
Yılanın kaygan vücudu kızın kolunun sararken, odayı aydınlatan büyülü lambaların ışığı tehlikeli bir hava yayıyordu.
"İyi geceler, sevgili kardeşim."
Nottie, kol bandını nazikçe okşadı ve serçe parmağını oyun oynar gibi bir edayla yılanın kuyruğuna sürttü.
Kısa bir süre sonra, sihirli lambalar söndü ve tüm oda karanlığa gömüldü.

Gecenin karanlığı, Nottie'ye engin güçler bahşetmişti.
Odaya adımını attığı ilk andan beri, odadaki yabancının farkındaydı zaten.
Nottie yatakta otururken, Dietrich'in kıyafetlerini toplayıp karanlıkta sessizce yolunu buluşunu rahatlıkla görebiliyordu.
Nottie kahkaha atmamak için kendini zor tutarken, en sonunda Dietrich karşısına dikiliverdi.

Dietrich, tüm gün zihnini meşgul eden baş döndürücü bakışlarla yeniden karşı karşıya geldi.
Fakat nedense gözleri biraz farklıydı. Dietrich'in o gün gördüğü gibi deniz mavisi değillerdi. Tam o anda, gözleri geceyle dolmuştu. Dalgalardan yoksun ve denizin derinlikleri gibi sakindiler.

"Buyur, bu bardaktaki sudan iç."
Dietrich'in kendini kaybetmeden önce işittiği son şey bu olmuştu.