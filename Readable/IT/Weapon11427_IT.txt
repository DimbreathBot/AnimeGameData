
Uno strumento estremamente diffuso nei giorni in cui Fontaine era più dipendente dal lavoro manuale.
È probabile che la lama non fosse resistente abbastanza per un uso prolungato e intenso,
ma in compenso era possibile staccarne la parte smussata per maggior comodità del suo utilizzatore.

I lavoratori del porto ne facevano spesso uso per tagliare i materiali sottili e snodare i cavi annodati.
Nonostante il suo utilizzo fosse strettamente regolamentato e nessuna lama sia mai davvero appartenuta a chi la usava,
quest'arma è circolata molto nel mercato nero, e un tempo era acclamata come la lama delle genti.
Era perfetta per l'autoconservazione negli ambienti naturali più ostili e per ricavare passaggi attraverso le piante acquatiche.
La leggenda narra che, durante l'epurazione, molte persone ne abbiano scoperto anche utilizzi del tutto innovativi.
Con l'avanzare della società e delle molteplici regolamentazioni messe in atto, vedere in giro lame di questo tipo è diventato progressivamente più difficile.

Nonostante non fossero di proprietà di chi le brandiva,
coloro che dipendevano da queste lame le consideravano come estensioni delle proprie braccia,
ed è per questo che, per evitare di perderle, spesso scrivevano il proprio nome sia sull'elsa sia sulle lame.
Il nome scritto su questa lama è quello di uno degli ex sindaci di Poisson.