
Ogni essere vivente è destinato a vivere e morire, e il ciclo prosegue in eterno.
Queste furono le parole del Signore degli alberi in merito al cerchio della vita.
Tutto ciò che muore otterrà una nuova vita sotto forma diversa,
e tutto ciò che si decompone darà vita a nuovi e teneri germogli.
I frutti che cadono a terra nutriranno le bestie,
e le bestie torneranno alla terra diventando frutti a loro volta.
Le foreste erano sempre piene di vita.

La leggenda narra che quando il dio degli alberi creò una foresta tra le sabbie,
il primo ordine del giorno fu creare un dispositivo in grado di invocare la pioggia.
La luna riflesse sull'acqua la forma della luce emessa dal labirinto.
E fu così che nacque la "tigre".

Le strisce della tigre erano mutevoli, simili ai rami della foresta.
E così diventò il sovrano della giunga, il suo nome era Viaghara.
Il benedetto Signore della foresta camminava nel giardino a testa alta,
regnando su primati, sugli uccelli, e sulle bestie del labirinto.

In seguito, i semi dei melograni caddero al suolo, dando vita agli spiriti della foresta.
E così il Signore della foresta decise di benedirli sotto il primo albero di Vasara, e fece un patto con le divinità,
condividendo il labirinto con gli spiriti, e ordinando a uccelli e bestie di non far loro del male.

E quando la luce del sole fu oscurata, l'acqua venne corrotta,
e l'ultimo Signore della foresta morì difendendo i vivai della vita,
Un gatto dalle lunghe vibrisse succedette a quel nome reale,
e protesse le creature proprio come fece il Signore della foresta.
Nonostante la sua forza impallidisse di fronte a quella del predecessore,
mantenne la sua promessa di proteggere la foresta,
e mai cercò di far del male agli spiriti guardiani degli alberi.
Sì, nonostante il mutevole labirinto sia ormai spirato,
la foresta resta piena di vita.