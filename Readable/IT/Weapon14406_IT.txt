
Un antico catalizzatore dell'arsenale di Liyue. Il numero del lotto è sbiadito e non esistono documenti che ne confermino la data di produzione.
Il disco rappresenta il cosmo e presenta quindi una forma circolare. Al centro c'è un pezzo di Cor Purum, che rappresenta un corpo celeste sospeso nel firmamento.

Anche dopo che diminuì il grande caos, alcune forze sinistre rimasero nel mondo. Pertanto, le persone abbandonarono le arti marziali tradizionali e le armi per abbracciare le arti soprannaturali.
Ma le tecniche usate nella produzione dei catalizzatori erano antiquate, essendo rimaste invariate da oltre un secolo. Pertanto, i catalizzatori di quell'epoca erano fragili e si rompevano al primo utilizzo.
Gli stregoni si riversarono a Liyue e implorarono Yun Hui, il capo della famiglia Yun, di progettare per loro un nuovo tipo di catalizzatore.
Così Yun Hui decise di aggiungere il catalizzatore a quella che un tempo era la nuova serie di progetti di armi migliorate, conosciuta come "i prototipi".

Il disco è composto di legno e minerale raro. Il Cor Purum al centro fu un regalo degli stregoni.
Il Cor Purum si ottiene mettendo tra le fiamme all'interno di un'urna il Cor Lapis per sette giorni al quadrato (ossia quarantanove) e poi immergendolo nell'acqua prelevata da una sorgente di montagna per altri sette giorni al quadrato.
La doppia purificazione del fuoco e dell'acqua rende il Cor Purum indistruttibile, e gli stregoni credono anche che permetta alla pietra di fungere da recipiente per l'energia cosmica primordiale. Un catalizzatore con il Cor Purum al suo interno può incanalare l'energia cosmica con la rotazione del disco. Dodici rotazioni complete portano l'energia nella sua forma più pura.

Yun Hui osservò che il Cor Purum emetteva un caldo bagliore dorato simile a quello dell'ambra. Dopo aver discusso con gli stregoni, propose di chiamare il catalizzatore "Prototipo d'ambra".
Da allora in poi, tutti i catalizzatori realizzati a Liyue sono stati modellati sul prototipo di Yun Hui.
