
Si dice che fosse una leggendaria lancia di Liyue.
La lancia presenta un disegno a forma di drago che si estende dal manico fino alla punta.
Nonostante avesse un fodero di legno a forma di drago,
adesso la sua forza non necessita più di essere contenuta.
Trafiggerà tutto ciò che troverà sulla sua strada.

Si dice che quando Kunwu forgiò quest'arma, usò la spina dorsale di un drago per l'impugnatura e un artiglio di drago per la punta.
La struttura dell'arma ne risulta indistruttibile ed è dotata di un'affilatura senza eguali. Inoltre, la lama risplende dello stesso livore di un drago.

Un tempo, c'era un ammazzadraghi dotato di forza e coraggio inimmaginabile, che sfidò l'ira dell'oceano e lottò ferocemente contro le mostruosità che ivi si nascondevano.
Molti anni dopo la misteriosa scomparsa dell'ammazzadraghi, in tutto l'oceano era ancora possibile sentire risuonare il disperato lamento di un drago.

L'ammazzadraghi divenne una leggenda. Alla fine, sia la leggenda che la lancia ammazzadraghi caddero nell'oblio.
Liberata infine dalle catene del passato, mostrò la sua ferocia una volta per tutte, come a segnare il ritorno del drago nell'oceano a cui apparteneva.