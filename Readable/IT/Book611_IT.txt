<image name=UI_UndergroundVestige_Map />

...Analisi della natura dell'Oasi di Vourukasha... affascinante. La struttura del cosiddetto "loto sacro" ha una composizione simile al mio corpo e a quello di Jakob... ma non sembra avere proprietà in comune con quello di Karl. Un risultato peculiare, che richiederà ulteriori campioni di dati per essere verificato... Gli Shamaniyya non vogliono collaborare. Che scortesi...
...Abbiamo mangiato del pane raffermo. La marmellata sta finendo...

...Rispetto al potere degli elementi, quello di Khvarena è più simile a ██... A contatto con la materia fisica, la sua energia viene assimilata... Anche se la Khvarena si oppone all'energia di ██, è ugualmente in grado di riconoscere la propria entità. Al momento, possiedono entrambi le medesime proprietà... Proprio come le tinture di mercurio non si mescolano con l'acqua, ma si fondono tra loro...
...Possiamo dedurre con un certo margine di ragionevolezza che il potere della Khvarena sia uguale a quello di ██... il risultato di essere proiettato in questo mondo. Forse è proprio a causa di questa linea di pensiero che quei villani dello Shamaniyya hanno concepito la nozione di "conflitto"... Ciò che conta è che, grazie a questo, potremmo combinare le testimonianze di Khaenri'ah per dedurre la loro formula...
...Oggi ho riflettuto molto, così ho deciso di mangiare qualche dolcetto in più. La marmellata è finita...

...A volte piange di nascosto. Anche se lo capisco. A me sono già usciti tutti i denti, ormai sono un adulto, ma a lui di denti ne sono usciti a malapena tre... Di solito, all'Istituto questa sarebbe l'ora del tè pomeridiano. Al momento, non so cosa Alain...
...Gliene ho parlato, la vicedirettrice ha detto che tornerà di sicuro. È una donna incredibile, mantiene sempre la parola e non si prende mai gioco dei bambini. Ma dopo aver visto tutto questo, comincio a pensare che non riuscirà davvero a tornare. Di sicuro, anche Jakob sarà della stessa opinione.
...Ho diviso ciò che rimaneva della marmellata tra me e Jakob...

...In base alle testimonianze di Khaenri'ah, questo posto produce "Azosite" (una sorta di blocco d'energia). Sembra alquanto comoda, e anche relativamente stabile e sicura... A quanto pare, il piano originale consisteva nell'usarla per alimentare una specie di macchinario agricolo...
...I risultati non sono nulla di eccezionale, ma solo perché l'oggetto scelto era una forza di puro elemento scevra di ogni volontà. Un po' come la differenza tra la direttrice e un Melmoso di Hydro, forse? Data la sua natura, lei non dovrebbe morire. O almeno, spero di no...

...debole. Se non applichiamo delle contromisure, potremmo non resistere abbastanza a lungo per tornare a Fontaine...
...dovrebbe poter usare questo potere... Una furia. ma è comprensibile: l'inondazione si è spinta perfino alle case a questa distanza, quindi una certa resistenza nei confronti di questo genere di potere è più che naturale. Ma la vita di Jakob va preservata. Dopotutto, l'Istituto Narzissenkreuz...
...perso conoscenza... Ma dubito che quel potere possa essere classificato come giusto o sbagliato. Gli adulti sono così pignoli...
...ricordato che non avevo mangiato. Il pasto di oggi consisteva solo in pane raffermo senza marmellata...

...ripreso conoscenza... Jakob si è dimenticato, quindi Karl si è insospettito, ma per ora il diario falso dovrebbe ancora sortire il suo effetto...
...raccolti dati interessanti durante il processo... stando a quelli e ai documenti lasciati dai khaenri'ahni, possiamo acquisire la struttura di alcune formule...
...per festeggiare e aiutare Jakob a integrare il suo apporto nutrizionale (non che sia necessario, ma ormai gliel'ho già detto, e la messinscena deve continuare), Karl è andato a raccogliere delle noci. Le abbiamo fatte bollire per crearne una marmellata e consumato lo zucchero restante. Ma va bene così. Stando ai piani, presto potremo tornare a casa...

...è possibile dedurlo fino alla fine esatta del secondo periodo d'inondazione (ho deciso di chiamare l'incidente precedente dell'inondazione del cortile "primo periodo", così da distinguerli con maggior precisione! I nomi erano troppo simili e Jakob sbagliava spesso a inserire i dati)...
...Anche se non voglio ammetterlo, e per quanti calcoli io faccia, il risultato non cambia. Ho verificato i dati con Jakob... Incredibile. Distruzione? Che mi sia sfuggita qualche variabile? Domani dovrò ricontrollare tutti i calcoli...

...I risultati sono chiari come una moneta sul fondo della Fontana di Lucine! Anche Jakob ha assistito a scene simili... Dovrebbe esserci un modo... Anzi, c'è sicuramente un modo...
...pensato a una possibile svolta durante il procedimento... I risultati dei calcoli sono invariati, ma se il metodo di raffinamento, riflesso... Se il potere di... forse possiamo estrarre la "volontà" contenuta all'interno. Usando questo metodo... resistere all'impatto...

...Domani partiremo per tornare a Fontaine. Questa spedizione ha dato risultati estremamente positivi, e molte delle nozioni apprese saranno applicabili... La catastrofe da evitare è di proporzioni ben più grandi. Il piano dovrebbe andare a buon fine. Tutto sta a ciò che potremo fare io e Jakob. Lui è spaventato, essendo un bambino, ma ha già una forza ben più grande di quella di molti adulti. Insieme ad Alain, potremo di sicuro impedire il disastro.
Meglio parlarne con Alain al nostro ritorno.
