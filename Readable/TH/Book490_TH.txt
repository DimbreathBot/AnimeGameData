เรียน โปรเฟสเซอร์ Froderock Fronkonsteen:
...โดยสรุปคือ แม้ว่าเผ่า Tanit จะยินดีเจรจาซื้อขายกับเรา และจะล่อ "คนทรยศของเผ่า" ให้เข้ามาในจุดซุ่มโจมตีที่นัดแนะกันไว้ เพื่อให้เราจับเขาได้...
...แต่เพื่อป้องกันไม่ให้ชาวทะเลทรายพวกนี้เล่นตุกติก ทางที่ดีควรตรวจสอบตัวอย่างทดลองอย่างละเอียดตอนที่ได้รับมาจะดีกว่า...
...กัปตัน Zoya ไม่พอใจกับการเจรจาในครั้งนี้อย่างมาก เธอบอกว่า ตอนนี้เราไม่เพียงแต่ต้องตกเป็นเบี้ยล่างของนังผู้หญิงทะเลทรายคนนั้น แต่ยังกลายเป็นขี้ข้าที่ช่วยกวาดล้างคนทรยศให้ชาวทะเลทราย จนต้องเจ็บตัวเพียงเพื่อเรื่องส่วนตัวของพวกเขา... แบบนี้แล้ว... เท่ากับลบหลู่เกียรติของกองคณะสำรวจ Fatui...
...ข้อมูลข้างต้นเป็นเพียงข้อมูลอ้างอิงสำหรับคุณเท่านั้น เพื่อให้คุณเข้าใจสถานการณ์ได้ชัดเจนที่สุด...
รองผู้บังคับบัญชากองคณะสำรวจ
ร้อยโท Ruslan Snezhevich

...
[สิ่งที่แนบมาข้างล่างนี้คือแบบฟอร์มบันทึก ที่แสดงบันทึกการตรวจร่างกายด้านต่าง ๆ ของชาวเผ่า Tanit ที่ชื่อว่า "Jeht" ดูเหมือนว่าผู้ตรวจจะประเมินสภาพร่างกายของเธอไว้ค่อนข้างสูง]
...สุดยอดเลย! บอกตามตรง ท่าทีของพวกเขาตอนที่ร่วมมือกันก่อนหน้านี้ ทำให้ฉันนึกว่าการที่ชาวทะเลทรายยอมส่งคนอ่อนแอสักคนมาให้ก็เป็นพระคุณสุดซึ้งแล้ว แต่ความแข็งแรงของคนคนนี้กลับเหนือความคาดหมายไปมาก นับว่ามีค่าจริง ๆ...
...หากว่าเราสามารถทำการทดลองให้สำเร็จในทะเลทรายได้ บางทีกองคณะสำรวจของเราอาจได้รับความโปรดปรานจาก...ท่านผู้บริหาร หวังว่ากัปตัน Zoya จะพิจารณาเป็นพิเศษนะ...
[ประโยคนี้ถูกขีดฆ่าด้วยปากกาสีแดง และเขียนเติมลงไปว่า: "คุณจะพิจารณาเรื่องวินัยทหารสักหน่อยมั้ย? หรืออยากจะลองพิจารณาว่า คุณเองจะยังรอดไปได้อีกนานแค่ไหน?"]

...เราต้องรีบโอนย้ายกำลังไปยังสถานที่อพยพใหม่ และเจรจาให้เสร็จสิ้นโดยเร็วที่สุด ส่วนรายละเอียดการเคลื่อนไหวต่อจากนี้โปรดรอติดตามใน "เอกสารแจ้งการโอนย้าย"
