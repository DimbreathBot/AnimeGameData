...Giorno 10: siamo stati saccheggiati completamente...
...Quelli che si fanno chiamare Nagarjuniti si rifiutano ancora di lasciarci andare. Hanno messo fuori combattimento le nostre sentinelle notturne e hanno attaccato l'accampamento con il favore delle tenebre...
...Quei teppisti hanno distrutto tutte le nostre scoperte accademiche e ci hanno portato via cibo, acqua e bestie da soma. Dicono che questa è la nostra punizione per aver ospitato un criminale, un mercenario di nome Narvash. Se non lo consegniamo, non proveranno a chiederlo con le buone...
...Ma Narvash è sparito. Forse è fuggito nel caos o si nasconde da qualche parte. In ogni caso, non è nel nostro accampamento...
...
...È assurdo. Narvash è un vecchio cieco storpio che non riesce nemmeno a farsi capire quando parla, e noi dovremmo credere che sia un pericoloso assassino?
...
...La ferita del capitano Parshid continua a peggiorare e ora mostra segni di incancrenimento e necrosi. Deve essere il veleno dello Scorpione consacrato. Ne basta una piccola quantità per paralizzare la maggior parte delle persone per una settimana, e ad alte concentrazioni risulta letale... Le nostre scorte di antiveleno per questa tremenda tossina si sono ridotte a zero. Quei Nagarjuniti devono averle rubate durante l'incursione di qualche giorno fa... Hanno rubato quasi la metà delle nostre medicine. Sembra che l'unica nostra opzione sia tornare indietro il prima possibile.
La priorità al momento è appianare la situazione con i Nagarjuniti. Se non lo facciamo, non avremo via di scampo...