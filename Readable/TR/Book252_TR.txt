...
"Önce göklerdeki Narukami'den, sonra da topraktaki Watatsumi'den af dile. Sonra tanrıların nefretini dindirmek için dualar et."
Kurban verilmeden, kötü ruh kovulmadan ve büyü törenleri yapılmadan önce bahsedilen ayin yapılmalıdır. Aynısı Arınma Ayini için de geçerlidir.

Yıldırım Kirazı, Kutsal Kiraz Ağacının aşılanmasıyla ortaya çıkmıştır. Bunlar, Narukami'nin ruhunun parçasıdır ve Büyük Tapınağı diğer tapınaklara bağlar.
O günlerde göklerde felaketler olur ve dünyada iblisler gezerdi. Her yer kirlenmiş, vahşi düşmanlar çoğalmıştı. Küçük şeytanlar her şeyi mahvediyordu. Bu yüzden kirliği temizlemek için dallar Büyük Tapınakta kesildi ve etrafa dağıtıldı.
Yıllar geçti ve verilen zarar arttı. Tüm bu kaosu dindirmek için Arınma Ayini düzenlenmelidir.

Yıldırım Kirazıyla arınma her 60 yılda bir yapılmalıdır. Ayin bir küçük, bir de büyük iki arınmaya da bölünebilir. Küçük arınmayı birkaç kere yaptıktan sonra büyük arınma yapılmalıdır.
Küçük arınma sırasında kişi önce gökten ve yerden af dilemeli, bir Shimenawa bağlayarak bir bariyer yapmalı ve "kashikomi"yi okumalıdır. Sonra tüm pislik, bariyerin içinde mühürlenmeli ve zehirli kökler herhangi bir ölümlünün yaşadığı yerlerden uzağa konulmalıdır. Son olarak tüm pisliği bastırmak için bir tılsım kullanılmalıdır. Bu, Narukami Adası'nda beş farklı yerde yapılmalıdır.
Bu küçük arınma ayininin amacı, kirliliği bir kenara ayırmak ve birkaç yıl sürecek bir huzur sağlamaktır.

Büyük arınma sırasında, kişi öncelikle gökten ve yerden af dilemelidir. Sonra gözleri, ağzı, burnu, elleri ve ayakları temsil eden beş tılsım alınarak küçük arınma sırasında oluşturulan bariyerler yok edilmelidir. Daha sonra pislik, güçlü bir büyüyle defedilmelidir.
Büyük arınma ayinin amacı, kirliliği yok edip pisliği tamamen defetmektir.

Özet burada bitiyor. Detaylar şöyle:
(Bu metnin kalanı aşınmaktan, kirlilikten ve diğer sebeplerden okunamaz hale gelmiş.)