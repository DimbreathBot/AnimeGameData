A proposito della Compagnia dorata...
Sono stati condotti studi comparativi sulle rovine superstiti degli antichi ordini esistiti in tutto il territorio... Sebbene abbiano tutti nomi diversi, gli scritti e le raffigurazioni rimasti sembrano suggerire la stessa origine... Gli studiosi del passato ritenevano che tutte le arti arcane derivassero da una civiltà preremuriana, ipotesi che oggi sembra essere ben più di una mera congettura...

"Fortuna"... si direbbe il titolo di una sinfonia... Antichi documenti attestano l'esistenza di magnifiche sinfonie legate al Potere Fondamentale... Pare che gli dèi dell'epoca pre-civiltà regnassero su Fontaine con il potere delle sinfonie...
Gli antichi Remuriani si servivano della musica per registrare tutto, compresa la magia... Ma il loro modo di pensare era così peculiare da sembrare quasi non umano. Persino gli studiosi degli antichi ordini, autoproclamatisi eredi del sapere della pre-civiltà, non erano in grado di comprenderlo appieno...

Nella ricerca di prove dell'esistenza delle Grandi sinfonie, ho collezionato numerose e particolari conchiglie... Anche se le leggende al riguardo variano da zona a zona, tutte concordano su uno stesso punto: le conchiglie erano strumenti usati dall'antica civiltà per trasmettere informazioni di qualche tipo...

Vi è un netto divario tra gli incantesimi risalenti alle varie epoche, il che complica parecchio il mio lavoro... Ma la spiegazione potrebbe essere che, a un certo punto, si sia verificato uno scisma radicale tra gli antichi ordini...

Petrichor, un nome davvero insolito. Sembra che nell'antico linguaggio significhi "golem"... Oggi è solo un fatiscente villaggio di pescatori, ma avverto la presenza di un'energia misteriosa che mi attira lì...
L'isola è molto distante dalle acque di Fontaine, forse per questo è stata così a lungo dimenticata... Se riuscirò a scoprire il Castello sbiadito di cui parla la leggenda, forse troverò le risposte alle tante domande che mi assillano...

(Nota di Bravais: in quanto fondatore del Comitato dei Saggi, Ruggiero fu un grande maestro del suo tempo. Purtroppo, a causa del mediocre ambiente accademico di Fontaine di allora, i suoi meriti non ricevettero mai il giusto riconoscimento. Ahimè, condividiamo la stessa sorte...)