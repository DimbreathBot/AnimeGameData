Sevgili Bayan Aila,
O an Bayan Alia'yı durduramamış olmaktan ötürü gerçekten üzgünüm. Fakat onun yüce fedakarlığı sayesinde Rotwang'ı yenebildik ve sayısız canın kaybını önledik. Artık neden bana yakın bir dostmuş gibi davrandığını nihayet kavrayabiliyorum. Bir dahaki görüşmemizde tüm bunları sizinle daha ayrıntılı konuşmayı umuyorum - gerçi belki de o zamana dek siz benden çok daha fazlasını öğrenmiş olacaksınız.
Onu yargılamaya kalkışmayacağım, görüşünüzü değiştirmeye de teşebbüs etmeyeceğim. Fakat başka hiçbir şey olmasa dahi, son dileğini sizinle paylaşmama izin verin: Bayan Alia benden size her türlü desteği sunmamı tembihledi (ki sunacağım elbet, ne de olsa siz benim en büyük destekçimsiniz) ve -sözlerini harfiyen aktarıyorum- sizin mutlu ve özgür bir hayat sürmeye devam etmenizi ümit etti.
Son mektubunuzda bahsettiğiniz Terpikeraunas'ın Oku hususunda ise, eğer gerçekten zifiri felaketi dağıtma kudretine sahipse ve siz bunu böylesine özgecil bir ruhla paylaşmaya hazırsanız o halde Nod-Krai halkı adına en derin şükranlarımı kabul buyurun lütfen. Eğer sizin öngördüğünüz gibi Rotwang bir gün zifiri pislikten yeniden doğacak olursa, ardıllarımız -sizin tutuşturduğunuz alevin hatırına "Işık Muhafızları" adını vermeyi düşündüğüm bir düzen- sizin cömertçe bize bahşettiğiniz teknolojiyi kullanarak bu tehdide yeniden karşı koymaya hazır olacaktır.
Müsait bir vaktinizde ayrıntıları yüz yüze görüşebiliriz. Lovia'nın vefatından sonra Donuk Ayın Çocuklarının omuzlarına sayısız meselenin yüklenmiş olduğunu gayet iyi anlıyorum.
Saygılarımla,
Solovei