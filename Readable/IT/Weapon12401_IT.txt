
Una pesante spada cerimoniale dei Cavalieri di Favonius. Di solito viene consegnata solo dopo aver ricevuto l'approvazione sia del Gran Maestro che della Chiesa.
Gli artigiani di Mondstadt ottennero risultati nell'interazione elementale studiando gli antichi manufatti della loro terra.
Questo pesante spadone non è solo un onore conferito a un Cavaliere di Favonius, ma anche il frutto del duro lavoro e delle abilità dei guardiani di Mondstadt.
Può incanalare facilmente il potere elementale. Chi lo possiede farebbe bene a ricordare che la distruzione non è che un mezzo per un fine, e cioè difendere ciò che deve essere difeso.

Al giorno d'oggi, è rimasta una sola tecnica della spada di Favonius a una mano del Cucciolo di lupo Rostam.
Un'altra è andata perduta: quella di Arundolyn, il Leone della luce, che era in grado di brandire contemporaneamente in battaglia uno spadone e una spada lunga.
A causa della grande forza richiesta, solo chi era dotato di una forza straordinaria poteva tentare di realizzare questa tecnica. Così venne presto dimenticata.

Compagni sin da piccoli, Arundolyn proveniva da una lunga stirpe di cavalieri, mentre Rostam era nato da una famiglia di contadini.
La loro amicizia era forgiata dal comune sogno di diventare degli eroi. Da giovani, divennero compagni cavalieri, mentre da adulti, uno divenne Gran Maestro e l'altro suo assistente.

Il Gran Maestro Arundolyn non possedeva una Visione. La sua formidabile forza era un misto di doti naturali e duro addestramento.
La forza era motivo di orgoglio per il Gran Maestro, che a sua volta era motivo d'orgoglio per i Cavalieri, anzi, per tutta Mondstadt.
Dopo che Rostam andò incontro al suo destino, Arundolyn non fece più mostra della sua forza. Poiché per lui non era più motivo di gloria affrontare mostri feroci.
