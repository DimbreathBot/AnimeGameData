Questa relazione comprende vari rapporti redatti durante gli studi archeologici condotti sulle rovine del tempio, tra cui... Dato che il rapporto include una grande quantità di... relative al suddetto piano, è disponibile solo per consultazione interna... È vietato divulgare i seguenti contenuti in discorsi e pubblicazioni ufficiali destinati a terzi...
...
Quando abbiamo provato a decifrare le tavolette di pietra e le lastre di bronzo... Ci siamo subito trovati di fronte a un grosso ostacolo... La maggior parte dei testi rinvenuti nelle rovine più antiche della Compagnia dorata e le copie ricevute in dono da collezionisti risalivano alla prima fase costitutiva della nazione di Fontaine o al periodo successivo. Pertanto, la maggior parte di questi testi è scritta nella lingua di Fontaine... Stavolta abbiamo dissotterrato molte tavolette di pietra e lastre di bronzo antidiluviane, tutte incise nell'antica scrittura remuriana...
...
Come altri caratteri remuriani... Sembra trattarsi di una sorta di fonografia, di cui riconosciamo solo le singole cifre... Per molto tempo pensavamo fossero semplici note musicali e, basandoci su tale ipotesi, abbiamo condotto vari esperimenti senza alcun progresso. Per questo la nostra ricerca si è arenata...
Fino a quando, grazie alla segnalazione del signor Erich, abbiamo trovato... in una copia di un libro antico presso l'Istituto di Filosofia Naturale... fatto progressi nel decifrare tali documenti... È solo un piccolo passo, ma abbiamo già superato tutti gli studiosi precedenti nel campo... di natura esoterica...
...
Riguardo alla moralità... Mentre oggi potrebbe portare a sterili discussioni etiche fatte di mera retorica, per gli antichi aveva un significato decisamente più pratico... La capacità di domare le pulsioni del corpo grazie alla propria volontà era considerata il culmine della virtù umana, un primato al quale solo gli dèi e pochissimi mortali potevano avvicinarsi... In seguito alla decadenza morale, la volontà finì intrappolata nella nostra forma corporea... La forza di volontà perse vigore e l'umanità divenne completamente schiava della carne... In tutto questo, gli antichi videro una separazione dal corpo comunitario, una divisione eterna dalla musica delle sfere celesti e dal divino, una riduzione a essere poco più che bestie...
...
Per quanto concerne i concetti di spirito e volontà... Così come la gente di Sumeru si avvaleva di una terminologia specifica per illustrare i diversi stadi di crescita delle piante, gli abitanti di Fontaine usavano più di venti termini diversi per descrivere l'acqua nei suoi vari aspetti. Tuttavia, lo studio dello spirito e il discernimento dei suoi vari aspetti da parte degli antichi raggiunsero vette ardue da conseguire anche per noi... Nonostante fosse stato diviso principalmente in memoria, desideri, anima e personalità, le qualità dello spirito mantenevano comunque distinzioni complesse... Tra queste, figurava la "Volontà autentica", lo stato che più si avvicinava alla libertà assoluta posseduta dalle divinità... Il distacco della volontà umana tramite meticolosa ricerca come punto di partenza... Forse fu questa la capacità che permise agli antichi di trascendere il mondo terreno. Nonostante questa incredibile conquista, non riuscirono a sfuggire al loro destino, a quanto pare già scritto...
...
Riguardo a "Fortuna"... Miti, proverbi e poesie sono tutto ciò che abbiamo raccolto in merito. Tali fonti si discostano notevolmente dalle nostre aspettative iniziali... Nel migliore dei casi, potrebbero essere descritte come vaghe deduzioni e dichiarazioni fatte a priori, prive di rigore scientifico o non verificabili. Comparate alla formula del mondo, appaiono come eccessivamente rudimentali e primitive. Inoltre...
Come previsto, sembra un tentativo di sopperire a una qualche mancanza. Gli antichi fecero persino non pochi errori nella scelta dei materiali. Era inevitabile... A parte l'analisi della volontà e il "Sigillo delle nozze chimiche", c'era poco altro di utile... Nel constatare che gli antichi si fecero ingannare da tali falsità per un migliaio di anni, ci si può solo domandare se fosse una questione di fede o follia...