...
เหยื่อ
M. Z. Plekhanov เป็นนักปล่อยเงินกู้นอกระบบ สภาพการตายน่าสยดสยอง มีบาดแผลจากคมมีดอยู่ทั่วร่างกาย
V. T. Yakub ผู้ถือหางเสือเรือของบริษัทการค้า Black Spruce เสียชีวิตจากอุบัติเหตุประหลาด ร่างถูกฝังอยู่ใต้กองหิมะที่ถล่มลงมา
ผู้ต้องสงสัย
I. K. Dmitriy อดีตคนงานรถไฟ สิ้นเนื้อประดาตัวเพราะถูก Plekhanov ขูดรีดทรัพย์สิน
O. V. Kozlov รองหัวหน้าบริษัทการค้า เพิ่งมีเรื่องทะเลาะเบาะแว้งกับ Yakub เมื่อไม่นานมานี้

ผู้ต้องสงสัยสองคนที่ดูมีแรงจูงใจมากที่สุด กลับมีพยานที่อยู่อย่างแน่นหนา ส่งผลให้การสืบสวนดำเนินมาสู่ทางตัน แต่ก็เพราะมีพยานที่อยู่ได้สมบูรณ์แบบเกินไป กลับทำให้คนอดคิดไม่ได้ว่ามีความลับอะไรซ่อนอยู่ คดีสองคดีที่ดูไม่มีความเกี่ยวข้องกัน แต่แรงจูงใจกลับชี้ไปยังผู้ต้องสงสัยซึ่งกันและกัน นี่ต้องไม่ใช่เรื่องบังเอิญแน่ ๆ
Dmitriy และ Kozlov มีฐานะต่างกันพอสมควร รวมถึงแวดวงสังคมและการใช้ชีวิตก็ไม่ได้อยู่ในวงจรเดียวกัน ดูเหมือนไม่มีอะไรเกี่ยวข้องกันได้เลย แต่เมื่อฉันสืบสาวไปยังความสัมพันธ์ระหว่างบุคคลของ Dmitriy กลับบังเอิญพบว่าสมัยที่เขาเป็นช่างซ่อมรถไฟอยู่ที่นั่น Kozlov ก็เคยเป็นเจ้าหน้าที่รถไฟที่ไม่เป็นที่รู้จักในเส้นทางเดินรถเดียวกัน เห็นได้ชัดว่า Kozlov ไม่ได้ภาคภูมิใจกับตำแหน่งเจ้าหน้าที่รถไฟเท่าไหร่ เพราะหลังจากที่เข้าทำงานในบริษัทการค้า Black Spruce เขาก็ได้ปิดบังประสบการณ์ส่วนนี้ไว้
ทั้งสองคนบังเอิญพบกันอีกครั้งในอุบัติเหตุรถไฟ พวกเขาหันมาร่วมมือกัน เพราะความเกลียดชังต่อวันวานในอดีต และความกระหายต่ออำนาจใหม่ Dmitriy ใช้ข่าวกรองวงในที่ได้มาก่อนหน้านี้ สร้าง "อุบัติเหตุ" หิมะถล่มครั้งนั้นขึ้นมา และจัดฉากทำให้มันดูเหมือนอุบัติเหตุการณ์ที่น่าเศร้า ส่วน Kozlov ก็ใช้วิธีที่เขาเคยชิน ล่อลวง Plekhanov ออกมาที่โกดังร้าง และจบชีวิตเขาที่นั่น
คนโง่เขลามักจะคิดว่าสามารถหลอกโชคชะตาได้ แต่ในโลกนี้ไม่มีอาชญากรรมที่สมบูรณ์แบบ มีเพียงช่องโหว่ที่ยังไม่ถูกค้นพบเท่านั้น
...