ในรายงานนี้จะเป็นการรวบรวมสรุปรายงานต่าง ๆ ที่เกิดขึ้นในระหว่างกระบวนการทางโบราณคดี และการวิจัยเกี่ยวกับโบราณสถานของวิหาร รวมถึง... เนื่องจากการรวบรวมรายงานนี้เกี่ยวข้องกับเนื้อหาจำนวนมากที่... เกี่ยวข้องกับแผนการ ดังนั้นจึงมีแค่คนในสมาคมเท่านั้นที่สามารถอ่านได้... ห้ามมิให้อ้างอิงหรือเปิดเผยเนื้อหาใด ๆ ในรายงานนี้ในการบรรยายหรือเผยแพร่อย่างเป็นทางการ...
...
เกี่ยวกับวิธีการตีความบันทึกแผ่นทองแดงและจารึกหิน... เผชิญหน้ากับความยากลำบากอย่างมากมาตั้งแต่ต้น... เอกสารส่วนใหญ่ที่เคยค้นพบที่โบราณสถานของคณะละครทองคำเก่าอื่น ๆ ตลอดจนการรวบรวมและต้นฉบับที่สืบทอดมาเขียนขึ้นในช่วงปีแรก ๆ ของการสถาปนา Fontaine หรือในยุคหลัง ๆ ดังนั้นส่วนใหญ่จึงเขียนด้วยอักษร Fontaine... และแผ่นทองแดงกับจารึกหินดั้งเดิมจำนวนมากถูกขุดพบในโบราณสถาน คราวนี้ใช้อักษร Remuria โบราณทั้งหมด...
...
สำหรับอักษร Remuria... ดูเหมือนว่าจะเป็นอักษรสัทศาสตร์ ซึ่งตัวอักษรที่ได้รับการยอมรับในปัจจุบันเป็นเพียงตัวเลขหลักเดียวเท่านั้น ช่างน่าเหลือเชื่อจริง ๆ... ตลอดเวลานานที่ผ่านมาเราก็มองมันเสมือนเป็นโน้ตดนตรีธรรมดา ๆ หลังจากได้ทดลองมาหลายต่อหลายครั้งบนพื้นฐานนี้ แต่ก็ไม่มีความคืบหน้าใด ๆ การวิจัยจึงหยุดชะงักไป...
...จนกระทั่งคุณ Ehrlich เตือนว่าพบมันในต้นฉบับโบราณที่เก็บรักษาไว้โดยสถาบันปรัชญาธรรมชาติ... ในที่สุดการถอดรหัสข้อความพวกนี้ก็มีความคืบหน้า... ถึงแม้ว่ามันจะเป็นเพียงก้าวแรกในการเดินทางไกลนับร้อยลี้ แต่เราก็ได้แซงหน้านักวิชาการลึกลับทุกคนในอดีตแล้ว...
...
เกี่ยวกับเรื่องคุณธรรม... แม้ว่าทุกวันนี้จะหมายถึงการพูดไร้สาระเกี่ยวกับศีลธรรม แต่ดูเหมือนว่าจะมีความหมายเชิงปฏิบัติมากกว่าสำหรับคนโบราณ... การควบคุมร่างกายโดยสมบูรณ์ตามเจตจำนงถือเป็นสภาวะที่สมบูรณ์แบบแห่งคุณธรรมของมนุษย์ นอกจากเทพเจ้าแล้ว มีเพียงไม่กี่คนเท่านั้นที่สามารถเข้าใกล้สภาวะนี้ได้... เมื่อคุณธรรมเสื่อมทรามลง เจตจำนงจึงค่อย ๆ ผูกมัดกับกาย... จนสุดท้ายเจตจำนงก็สูญสิ้นไป และมนุษย์ก็ตกเป็นทาสของกายโดยสมบูรณ์... เพราะในสมัยโบราณ นี่หมายถึงการถูกแยกออกจากชุมชนที่มีอารยธรรม และไม่สามารถรู้สึกถึงดนตรีและเทพเจ้าได้อีกต่อไป แต่กลับกลายเป็นเหมือนกับสัตว์ร้าย...
...
เกี่ยวกับจิตวิญญาณและเจตจำนง... เช่นเดียวกับที่ชาว Sumeru มีคำศัพท์พิเศษเพื่ออธิบายระยะการเจริญเติบโตของพืชต่าง ๆ และชาว Fontaine ที่มีคำศัพท์มากกว่า 20 คำในการอธิบายเกี่ยวกับน้ำ การวิจัยและความแตกต่างในเรื่องจิตวิญญาณของคนสมัยก่อนนั้นบรรลุถึงขั้นสุดยอด มันไปถึงจุดที่เราไม่สามารถเอื้อมถึงได้... แม้ว่าโดยทั่วไปจะแบ่งออกเป็นความทรงจำ ความปรารถนา จิตวิญญาณ และบุคลิกภาพ แต่ก็ยังมีความแตกต่างที่ซับซ้อนมากเกี่ยวกับคุณสมบัติทางจิตวิญญาณ... และหนึ่งในนั้น การบรรลุสภาวะแห่งอิสรภาพและความสมบูรณ์แบบที่เรียกได้ว่าใกล้เคียงกับความเป็นเทพเจ้า นี่สิ่งที่เรียกว่า "เจตจำนงที่แท้จริง"... จากการวิจัยที่แม่นยำดังกล่าว เจตจำนงของมนุษย์จึงถูกแยกออกจากกัน... บางทีการใช้พลังนี้ ทำให้คนโบราณประสบความสำเร็จในการก้าวข้ามกายเนื้อ แต่มิอาจหลีกหนีการพิพากษาแห่งโชคชะตาได้...
...
ส่วนเรื่อง "Fortuna"... ตำนาน สุภาษิต และบทกวี เนื้อหาที่เกี่ยวข้องกับ "Fortuna" ที่ได้แยกออกมาแล้วนั้นไม่มีอะไรมากไปกว่าเนื้อหาเหล่านี้ ซึ่งแตกต่างไปจากสมมติฐานเดิมอย่างมาก... อย่างดีที่สุดอาจกล่าวได้ว่าเป็นการอนุมานที่คลุมเครือและเป็นการยืนยันแบบนิรนัย โดยปราศจากการวัดปริมาณและวิทยาศาสตร์ ซึ่งเมื่อเทียบกับสมการวิถีทางโลกแล้ว มันหยาบเกินและดั้งเดิมเกินไป อีกทั้ง...
...ที่แท้ มันเป็นเพียงผลจากการพยายามแก้ไขปัญหาไม่ให้เกิดขึ้นอีก แม้แต่คนโบราณยังเลือกวัสดุผิดพลาด แต่ก็เป็นเรื่องที่ทำอะไรไม่ได้... ยกเว้นการวิเคราะห์เจตจำนงและ "ตราพันธสัญญาแห่งการหลอมรวม" แล้ว ก็ไม่มีประโยชน์อะไรเลย... คนโบราณถูกหลอกลวงด้วยคำโกหกเช่นนี้มานับพันปีแล้ว จะพูดว่าเป็นศรัทธา หรือความโง่เขลากันนะ...