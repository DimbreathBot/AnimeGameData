In principio, il Rex Lapis discese sulla terra. Abbassò le maree, fece salire il Monte Tianheng e acquietare le onde. Da allora, tra gli uomini vi fu la pace. Essi tagliarono la montagna e trovarono della giada, scavarono nella roccia e crearono dei tunnel, impilarono delle pietre e costruirono un insediamento. È scritto che la giada proveniente dalle interiora della montagna risplenda. Pertanto, la chiamarono "Roccia di Shanhui"[1]. A quel tempo, tutta la gente di Tianheng viveva del lavoro delle miniere, tutti prosperavano grazie a esse e nessuno conosceva la povertà entro un raggio di più di mille chilometri.

[1] Meglio conosciuta oggigiorno come "Roccia di Shanhui", spesso semplificata in "roccia di montagna", il che ha privato il nome della maggior parte del suo significato originario.

...

Guizhong, la Dea della polvere, era un'alleata del Dio della roccia. Per proteggere il Monte Tianheng, Guizhong installò una balista nei paraggi, che venne chiamata la "balista Guizhong". Condusse poi il suo popolo a nord del Monte Tianheng e gli insegnò a occuparsi della terra. L'agricoltura divenne il loro sostentamento e tutti ne prosperarono. Le città contadine si estendevano per chilometri e si dice che si potesse camminare fino alla Porta di pietra senza mai dover lasciare la rete di sentieri tra i campi. Guizhong disse al Dio della roccia: "La mia gente ha lasciato la sua casa ed è giunta in questo luogo. Qui è felice nelle sue dimore e soddisfatta del proprio lavoro, perciò è come se fosse tornata a casa. Quale nome migliore si potrebbe dare a questo posto se non 'le Pianure del ritorno e della partenza'?" Il Dio della roccia lodò la Dea della polvere per il suo lavoro e da allora la zona venne chiamata nella lingua di Liyue "Pianure di Guili".

[2] Accadde in seguito che gli dèi si scontrarono per il dominio, gettando la terra nel caos. Sebbene gli Adepti lottarono per proteggere le Pianure di Guili, non riuscirono a fermare la guerra, che travolse le pianure e tolse la vita alla sua signora, Guizhong. Allora il Dio della roccia Rex Lapis prese la sua gente a sud del Monte Tianheng. E così tutti lasciarono per sempre le Pianure di Guili, che divennero una terra selvaggia.

...

Rex Lapis placò gli dèi, Adepti e Yaksha erano soddisfatti dei loro ruoli e a Liyue ebbe inizio una nuova era di pace. Prima di allora, gli dèi si erano dati guerra per secoli, e nessun campo si era salvato. La gente di Liyue iniziò a guadagnarsi da vivere con il commercio e l'artigianato, tornando a prosperare. Coloro che prosperarono meglio di tutti si unirono sotto il nome di "Sette Stelle". Si formò così la base su cui si sviluppò il Porto di Liyue. Tutti i mestieri ricadevano sotto la giurisdizione delle Sette Stelle. Non vi era attività di Liyue che si sviluppasse all'interno o all'esterno della nazione di cui loro non sapessero. Anche i Milleliti prendevano ordini dalle Sette Stelle, sostenendo il popolo all'interno della nazione e scacciando i mostri ai suoi confini. Questo divenne quindi il governo di Liyue sotto Rex Lapis.