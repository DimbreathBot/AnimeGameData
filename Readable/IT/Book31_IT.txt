"Sono il principe del Regno di luce dall'altro lato del mondo", proclamò il principe alla principessa sorpresa.
Il principe risplendeva di una luce incredibile. Gli abitanti della Foresta del chiaro di luna non avevano mai visto una simile vitalità. Mentre il principe attraversava la foresta, infatti, la vita sbocciava attorno a lui: nuove foglie nascevano sui rami e la principessa e il suo popolo si sentivano rinvigoriti.
Era venuto a salvarli. A salvare la principessa dall'oscurità e condurla in un regno privo di ombre. Sebbene il principe non ne fece menzione, la principessa delle nevi aveva già percepito la possibilità del suo arrivo grazie ad anni di meditazione.
Pertanto, gli fece una domanda.
"Com'è il mondo dall'altra parte della luna?"
Il principe le aveva già parlato del Regno di luce centinaia di volte, ma, in quel momento, comprese che la principessa desiderava scoprirlo recandovisi di persona.
Quindi, una volta che ebbe giurato di salvare il suo popolo, il principe lasciò insieme alla principessa la Foresta del chiaro di luna, e i due attraversarono mano nella mano l'atra foresta della Terra della notte.