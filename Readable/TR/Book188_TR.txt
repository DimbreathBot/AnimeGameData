Dietrich, Lawrence ailesinin düşüşüne tanık oldu.
Kim bilir annesinin kediciği nereye gitmişti. Kafası karışık babası ve histerik annesi çok yakınındaydılar ancak Dietrich ne kadar bağırırsa bağırsın ona kulak vermiyorlardı.

"Hav..."
Dietrich kafasını öne eğdi ancak yeniden konuşmaya fırsat bulamadan yer yarıldı ve içinden çıkan bir çift yaşlı el onu boğazından yakaladı.
Sonra yere düştü ama düşüşü sona ermeyecek gibiydi, en sonunda kendini yaşlı cadının ayaklarının dibinde buldu.
Düşüşün hiç acıtmamış olmasına şaşırdı.

Bir şey Dietrich'in tasmasına yapıştı ve Dietrich, bedeninin havaya kaldırıldığını hissetti.
Etraf karanlıktı. Görebildiği tek şey altında duran ve ne olduğu belirsiz siyah bir sıvıyla dolu kazandı. İçinden buharlar çıkan kazan fokur fokur kaynıyordu. Kazanın içinde katı maddeler olduğunu gördü. Dikkatle baktığında, örümcek ağları ve zehirli örümceklerin kemikleri gibi birtakım maddeler gözüne çarptı.
Nottfriga kulağına fısıldadı: "Artık son malzememi, yani seni de bulduğuma göre... Seni kazana attığımda sonsuz yaşam yahnim tamamlanmış olacak. Hahaha!"

"Hav! Hav! Hav!" Beni serbest bırak seni alçak cadı!
Dietrich tüm gücüyle çırpındı ancak bugüne kadar bir türlü çıkaramadığı tasmasının bu kadar kolay bir şekilde çıkacağını düşünemedi.
"Ha-"
Böylece Dietrich kazanın içine düştü...
Artık yalnızca uluyan rüzgarı ve Nottfriga'nın çılgın kahkahalarını duyuyordu.