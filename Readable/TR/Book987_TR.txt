Devasa Mekanik Canavar
Şeklini değiştirebilen, gri ve beyaz renkli bir makina. Etkin olduğunda parlar ve çeşitli saldırılar yapabilir. Adının "Gizli Kaynak Canavar Makinası: Yapılandırma Cihazı" olduğu ve aslında bir Natlan ürünü değil, daha kadim zamanlardan kalma bir yadigar söylenir.
Dış katmanındaki desenler çok tanıdık. Nod-Krai'da da benzer tarzda yadigarlar görmüştüm. Belki de yaşadığımız küçük ada büyük bir gemi gibidir. Bir zamanlar Natlan'a bağlıydı ve sonra devasa bir derin deniz canavarının yüzgeçleri, pençeleri veya dokunaçları onu kuzeye doğru sürükledi... Ya da benzer bir şey yaşanmış olabilir. Bu da birbirine benzeyen şeyleri bulabileceğimiz alanın neden bu kadar küçük olduğunu açıklayabilir.
(Bunu Katya bilmemeli, tamam mı? Döndüğümde ve biraz daha iyi olduğun zaman Donuk Ayın Çocuklarının adasına gidip oradaki yadigarları şu devasa cihazdaki fotoğraflarla kıyaslayacağız. Bakalım birbirlerine ne kadar benziyorlar... Tabii bunun için Katya'ya iyi bir mazeret sunmam gerekecek!)

Devasa Sentor Heykeli
Legatus Golem olarak bilinen taştan bir heykel. Başı dik bir şekilde durur. Sol elindeki kalkan ve sağ elindeki kılıçla, kadim bir kalede unutulmuş ve aniden canlanmış bir sanat eserini andırır. Üsse adımını attığında her yer paramparça olup taş ve toz bulutuna döner ancak saldırmadan önce tozların yatışmasını bekler. Gerçekten de onurlu bir düşmandır. Hareketleri de sıradan mekanik canavarlardan farklıdır. Bazen bir ordu komutanı edasıyla saldırı emri verirken bazen müzik çalıyor gibi görünür. Müzikle pek aram yoktur gerçi, yani melodilerde bir mana gizlendiyse falan anlamazdım zaten.
Denizin derinlerinde batık Remuria harabelerinin olduğunu duydum. Bu sefer oraya gitme fırsatım olmadı ama birkaç efsaneye ait metinleri derledim. Zamanım olunca bir tüccar kervanından getirmesini isteyeceğim. Kadim krallıklar hakkındaki hikayeleri sevdiğini biliyorum, umarım bunları da beğenirsin.

Devasa Su Topu
Su Tulpası, su damlalarının birleşmesiyle oluşan insan benzeri bir yaratıktır. Ne balığınkine benzer bir kuyruğu ne de bacakları vardır. Katya'nın anlattığı saf su ruhlarından tamamen farklıdır ancak üst uzuvları ve kafası insanlarınkine benzer. Kafası ve eklemleri zırhı andıran mavi beyaz bir kabukla kaplıdır. Savaşta kendisine yardımcı olması için daha küçük su toplarını çağırır ve bazen gücünü artırmak için bu topları yutar.
Duyduğuma göre Fontaine'in suları çok özelmiş ve bu yüzden konuşabilen Okeanidler yaratıyormuş. Ama anladığım kadarıyla Su Tulpası konuşamıyor, belki de konuşmak istemiyor. Belki de konuşuyordur ama ne söylediğini anlamıyoruzdur...

Devasa Yengeç
"Ateş ve Demir İmparatoru" olarak bilinen devasa bir yengeç. Efsaneye göre, bir Zırhlı Yengeç olduğu için büyüdükçe sürekli kendine zırh olarak kullanabileceği uygun kabuklar arar. Durdurulmazsa büyümeye devam edip Fontaine Şehri'ndeki en büyük yapı olan Mermonia Sarayı'nı bile zırh olarak kuşanabilir.
Ama görünüşe göre, zamanında Basil Elton adında biri onu yenmiş ki bu da onun amansız büyümesinin nasıl durduğunu açıklıyor olmalı. Bence bu haliyle bile yeteri kadar büyük sayılır. Bazen bunun mu yoksa hayali derin deniz yaratığının mı daha büyük olduğunu merak ediyorum ama bana kalırsa hayali derin deniz yaratığı daha büyük, sonuçta koca bir adayı hareket ettirebiliyor! (Tabii adanın sürüklendiğini iddia ettiğim hipotezim doğruysa!)