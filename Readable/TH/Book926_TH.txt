ในที่สุดบันทึกที่เตรียมมาตั้งนานเล่มนี้ ก็มีประโยชน์สักที!
เดิมทีฉันกะจะใช้บันทึกเล่มนี้ในการสอนมือใหม่ เพื่อสอนพวกเขาวาดกราฟฟิตี้ด้วยตัวเอง บันทึกเล่มนี้จะถูกทิ้งไว้ให้อัจฉริยะที่ไม่รู้ว่าจะปรากฏตัวขึ้นเมื่อไหร่ เพื่อให้เขาได้เรียนรู้ด้วยตัวเอง
เพราะฉะนั้น ขอแสดงความยินดีด้วยที่คุณได้กลายเป็นอัจฉริยะด้านกราฟฟิตี้ที่ได้รับการยอมรับจากฉัน!
แม้ว่าตอนนี้คุณอาจจะยังไม่เคยหยิบกระป๋องสเปรย์ หรือวาดกราฟฟิตี้เลย... แต่ไม่แน่ว่าสักวันหนึ่งในอนาคต คุณอาจกลายเป็นปรมาจารย์ที่ทุกคนให้ความเคารพก็ได้!
ที่จริงแล้ว สิ่งที่อยู่ในบันทึกนี้ไม่ได้ซับซ้อนอะไร สำหรับอัจฉริยะแล้ว ขอแค่บอกใบ้นิดหน่อย ก็ทำให้ความคิดของเขาพรั่งพรูออกมาได้แล้ว
ก่อนอื่นขอบอกไว้ก่อนว่า สิ่งสำคัญที่ฉันเขียนลงในสมุดบันทึกเล่มนี้ ไม่ได้เป็นตัวแทนความคิดเห็นของยอดฝีมือกราฟฟิตี้ทุกคนใน Natlan แต่จะพูดถึงแค่ศิลปะกราฟฟิตี้ "แนวหน้า" ของตัวฉันเองเท่านั้น
แม้แต่ในสมาคมกราฟฟิตี้เอง ก็ยังมีผู้เชี่ยวชาญในสไตล์ที่แตกต่างกัน ศิลปะแต่ละแขนงมันกว้างขวางอย่างไม่น่าเชื่อ! ถ้าอยากเรียนสไตล์อื่นก็ไม่ได้เป็นปัญหาอะไร ในวันข้างหน้าค่อย ๆ เรียนรู้ไปก็ได้
ต่อไปจะกลับเข้าสู่ประเด็นหลักกันแล้ว
ได้ยินมาว่าประเทศอย่าง Liyue และ Fontaine มีระบบศิลปะที่สมบูรณ์ และมีวิธีการสอนที่เข้มงวด สำหรับพวกเขาแล้ว การวาดภาพถือเป็นศาสตร์ที่จริงจังอย่างหนึ่ง
แต่กราฟฟิตี้ของ Natlan ไม่ได้เข้มงวดขนาดนั้น! ไม่มีใครตำหนิคุณเพียงเพราะว่าลายเส้นพู่กันของคุณในตอนที่วาดภาพไม่ตรงตามมาตรฐาน หรือรูปร่างสีสเปรย์พ่นออกมาไม่สม่ำเสมอหรอก
ไม่ว่าจะเป็นใคร และมีประสบการณ์มากน้อยแค่ไหน ก็สามารถหยิบกระป๋องสเปรย์ขึ้นมาได้ ตราบใดที่ไม่ได้สร้างความวุ่นวายให้คนอื่น หาพื้นผิวที่ราบเรียบตามใจชอบ แล้วเริ่มวาดกราฟฟิตี้ได้เลย
...
ถ้าพูดถึงที่มาของกราฟฟิตี้... "ตราสลักโฟลจิสตัน" ก็คือโทเทมแห่งพลัง และสัญลักษณ์แห่งการต่อสู้และการปกป้อง...
กราฟฟิตี้ก็คือ ภาพวาดที่แสดงออกถึงความคิด ที่การสะท้อนอารมณ์ที่เรียบง่ายภายในใจ
ก็เหมือนอย่างที่คุณน่าจะเดาได้ ขั้นตอนแรกก็คือ การหารูปร่างและสีของ "อารมณ์"
ด้วยเหตุนี้ ฉันจึงให้มือใหม่ได้เห็นประเพณีและวัฒนธรรมของ Natlan ด้วยตาของตัวเอง เพื่อเรียนรู้โครงสร้างแรเงาและโทนสีต่าง ๆ ที่มีอยู่ของ Natlan
เพราะนั่นเป็นทางเดียวที่คุณจะสามารถสร้างสรรค์ผลงานได้ลึกซึ้งยิ่งขึ้น และเปลี่ยนความคิดภายในของคุณ ให้กลายเป็นกราฟฟิตี้ที่ทรงพลังยิ่งขึ้น
ยกตัวอย่างเช่น ถ้าคุณต้องการให้กำลังใจนักรบที่ต่อสู้กับ Abyss เพียงแค่พูดคำว่า "สู้ ๆ คุณทำได้" อย่างเรียบ ๆ พลังของมันยังไม่เพียงพอหรอก
พวกเรามักจะมอบเหล้าให้กับนักรบ และร่วมดื่ม, ร้องเพลง, ร่ายรำ และก่นด่ามอนสเตอร์จากเหวลึก พอระบายอารมณ์ออกมาอย่างเต็มที่ อารมณ์ก็จะผ่อนคลายมากขึ้น เหล่านักรบเองก็จะต่อสู้ได้อย่างสบายใจยิ่งขึ้นด้วยเหมือนกัน
ในตอนที่วาดกราฟฟิตี้ธีมนักรบต่อสู้กับ Abyss จะต้องทำให้บ้านเกิดของเราสดใสและมีสีสันอย่างหาที่เปรียบไม่ได้ และมอบแสงอันเจิดจ้าราวดวงตะวันให้กับเหล่านักรบ
สมมติว่าความสว่างของสีในความเป็นจริงของ Natlan คือระดับ 15 แบบนั้นคุณก็ต้องพยายามค้นหาสีที่ดุดันที่สุด เพื่อทำให้บ้านเกิดของเราและนักรบมีความสว่างของสีอยู่ที่ระดับ 50
ส่วนศัตรูที่อยู่ฝั่ง Abyss ก็มักจะมีสีฟ้าเข้ม, สีม่วงเข้ม, สีเทา... บรรดาสีที่มืดมิดต่าง ๆ
สมมุติว่าความสว่างของสีของพวกมันคือระดับ 10 งั้นในกราฟฟิตี้ของคุณ ควรรักษาระดับความสว่างของสีไว้ที่ประมาณระดับ 2 ถึง 3
แล้วหากคุณต้องการวาดเงา ก็ไม่ต้องคำนึงถึงระดับสีเทาของเงา คุณสามารถถมให้เป็นสีดำสุดได้เลย
ด้วยวิธีนี้ การตัดกันของสีที่ฉูดฉาด จะทำให้กราฟฟิตี้ของคุณมีคุณสมบัติเบื้องต้นในการดึงดูดสายตา และถ่ายทอดความรู้สึกในใจของคุณได้อย่างง่ายดายและชัดเจน!
คุณต้องรู้เอาไว้นะว่า คนส่วนใหญ่จะดูภาพวาดหนึ่งภาพไม่เกิน 30 วินาที เพราะงั้นยิ่งไม่ต้องพูดถึงกราฟฟิตี้บนกำแพงข้างถนนเลย
แม้ภาพวาดที่ใช้เทคนิคดั้งเดิม โดยให้ความสำคัญกับสีที่แท้จริง และความซับซ้อนของแสงและเงานั้นจะสวยงามมากก็จริง แต่ก็เป็นสิ่งที่อยู่คนละเส้นทางจากกราฟฟิตี้อย่างสิ้นเชิง
...
เอาล่ะ ตอนนี้คุณน่าจะเข้าใจหมดแล้ว สิ่งที่สำคัญที่สุดในตอนนี้คือ การวาดกราฟฟิตี้ "สงครามผู้พิทักษ์ราตรี" ที่มีคนหนึ่งร้อยคน เพื่อเป็นการฝึกซ้อม... 
ล้อเล่นน่า
แค่การวาดด้วยสีที่ฉูดฉาดยังไม่พอหรอก แต่ยังต้องพยายามรักษาความน่าจดจำไว้ด้วยวาดโครงร่างแรเงาที่ดูเกินจริง และลายเส้นที่เต็มไปด้วยความหนักแน่น
ถ้าของสิ่งหนึ่งดูเหมือนตรง ก็วาดมันเป็นเส้นตรงเป๊ะ
ของสิ่งไหนที่มีเขา ก็วาดให้คมกริบดั่งใบมีด ที่น่าสะพรึงกลัว
ส่วนตัวละครแบบไดนามิก ถ้าตัวละครกำลังชาร์จจากด้านหลัง เพื่อเตรียมเหวี่ยงอาวุธ ให้วาดตัวละครนี้ด้วยเส้นโค้งที่ยืดหยุ่น ราวกับคันธนูที่ถูกดึงจนตึง...
ในระหว่างที่คุณต่อสู้กับศัตรูแต่ละประเภท ก็น่าจะคุ้นเคยกับยื้อยุดสุดกำลัง และกวัดแกว่งดาบไปมานับไม่ถ้วน
เมื่อคุณเห็นการเคลื่อนไหวอันอุกอาจของคู่ต่อสู้ คุณเคยกังวลเกี่ยวกับกระดูกสันหลังส่วนเอวและคอของคู่ต่อสู้บ้างมั้ย? เคยคิดบ้างไหมว่า พวกเขายังทำท่าทางได้เกินจริงยิ่งกว่าเดิมได้อีก?
สรุปแล้วก็คือ ในสไตล์การวาดกราฟฟิตี้ของฉัน ยิ่งคุณรู้สึกว่ามันมีท่วงท่าที่สุดขั้ว หรือที่เรียกว่าไดนามิก มันก็ยิ่งคุ้มค่าที่จะลองทำดู
เพราะทุกคนต่างก็คุ้นเคยกับภาพวาดที่ทั้งสมจริงและสวยงาม สไตล์ศิลปะทั้งสองนี้มันสมบูรณ์มานานจนผู้คนชินไปแล้ว
หนึ่งในองค์ประกอบของสิ่งที่เรียกว่า "แนวหน้า" หรือ "กระแสใหม่" ก็คือการหาวิธีแสดงออกที่คนรุ่นก่อนไม่เคยลองทำมาก่อน
จำเอาไว้นะ! ทำให้สร้างโครงสร้างแรเงาที่ดูเกินจริงสุดขีด และสร้างความหนักแน่นให้มากที่สุดเท่าที่จะเป็นไปได้!
...
ประเด็นสำคัญทั้งสองประเด็น ตรงนี้ก็พูดไปพอสมควรแล้วล่ะ
ส่วนเรื่องรายละเอียด อย่างเช่น อัตราส่วนใบหน้าของตัวละครสวยงามหรือเปล่า, รูปร่างของวัตถุต้องแม่นยำหรือเปล่า... ตอนที่เพิ่งเริ่มเรียนอย่าเพิ่งไปสนใจรายละเอียดยิบย่อยพวกนี้เลย วันข้างหน้ายังมีเวลาให้ฝึกฝนอีกเยอะแยะ!
เริ่มจากการแสดงออกแบบ "แนวหน้า" และสร้างองค์ประกอบภาพโดยรวม แล้วจากนั้นก็ค่อยหาเส้นทางที่เหมาะสมกับตัวเองในระหว่างที่ทำการฝึกฝน!
ในเรื่องนี้เอาไว้แค่นี้ก่อนละกัน ส่วนสำคัญในช่วงต่อไป ไว้จะอธิบายให้ฟังในช่วงต่อไปละกันนะ
ถ้าเจอปัญหาที่แก้ไขยากในระหว่างที่ปฏิบัติจริง ก็มาฉันได้ที่สำนักงานใหญ่สมาคมกราฟฟิตี้ของเผ่าจ้าวแห่งลมราตรีได้ทุกเมื่อเลยนะ
