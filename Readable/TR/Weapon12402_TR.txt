
Zarif bir saatle süslenmiş tuhaf bir büyük kılıç.
Saatin kendine özgü sesi, kılıcı kullanan kişi ve yoldaşları için bir savaş ritmi görevi görüyordu.
Göçebe Kumpanyası dağıldıktan sonra büyük kılıç aside batırıldı. Bu yüzden de parçaları paslandı.
Buna rağmen hâlâ ölümcül bir silahtı.

Kreuzlied adında biri Göçebe Kumpanyasıyla seyahat ediyordu. Hüküm süren Lawrence Klanının eski bir üyesi olan bu kişi, bir hain olarak dışlanmıştı.
O zamanlar alimler ve ozanlar tarihe kulak asmazdı; zira Aristokrasi, tarihin yargılarıyla yüzleşmektense kendi ahlaki yozlaşmalarından kasten bihaber kalmayı tercih ediyordu.
Fakat aristokratlar havada savrulan bu kılıcın sesi karşısında korkuyla titredi. Bu, yargı çanının sesiydi.

Başarısız ayaklanma sonrasında Kreuzlied'e ne ceza verildiği açıklanmadı. Bu bile onun ayrıcalıklı bir soydan geldiğini kanıtlıyor.
Efsaneye göre, görevine son verildikten sonra, isyancı dostlarının mirasını devam ettirme arzusuyla Aristokrasiyi yıkmayı hedefleyen gizli bir topluluk kurmaya yönelmiş.
Ayrıca, esir tutulan gladyatör başkaldırdığında ona da yardım ettiği söylenir.

Geçmişte, Kreuzlied'in gizli topluluğunun perdeler ardında durmadan çalıştığına dair dedikodular dolaşırdı.
Favonius Şövalyelerine yardım eden topluluk, hiçbir şövalyenin ortak olmaması gereken eylemlerle Mondstadt'ı güvende tutuyordu.
Hatta Yavru Kurt Rostam'ın, Büyük Kumandandan habersiz bir şekilde bu örgütü gizlice yönettiği bile söyleniyordu.
