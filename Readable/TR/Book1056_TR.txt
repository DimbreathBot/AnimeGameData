<image name=UI_ReadPic_Orphanage/>

Mimisbrunnr Kitabevi Yatırım Portföyü
Bir kitapçı sadece bilgi vermekle kalmaz, umut da aşılar. Yatırım risk içerir elbette fakat söylentiye göre bu portföydeki başarılı bir yatırımcı, limandaki zorlu çalışma günlerine veda ederek dünya turuna çıkmış. Bu şanslı gezgine en iyi dileklerimizi gönderiyoruz!
Bu portföy senin de ilgini çektiyse sakın kaçırma!

Speranza'nın Kader Çarkı
Speranza'nın yalnızca leziz sosisli sandviçleriyle ünlü olduğunu düşünüyorsan yanılıyorsun! Dükkanın yan tarafındaki Kader Çarkını sakın kaçırma, zira yerli kalabalıklar için bile bir klasiktir! Sancak Gemisi'nden alınıp dönüştürülmüş bir rulete benziyor olabilir... Ama bunun önemi yok, sadece çarkı çevirip kazanmana bak!
Sen çarkı çevir, durduğu zaman "Sosisli" sana kaderini söyleyecek!

Göz Alıcı ve Ağız Sulandıran Şeker Heykelcikler
Hunajatta, maharetli elleriyle ballı şurubu fantastik şekillere dönüştürüyor. Bu rengarenk şekerden sanat eserleri, Nasha Kasabası'nın günlerine tatlı bir parıltı katıyor. Bir ısırık aldığında bu heykellerin heykeltıraşın huzurlu gülümsemesinden bile daha tatlı olduğunu göreceksin!
Ama övmekle çok zaman kaybetme yine de, tazeyken mideye indirmek lazım!

Coşkulu Araştırmacılar
Fontaine Araştırma Enstitüsü araştırmacısı Liouba, nedense Nasha Kasabası'na sürüklenmiş ve endişe verici derecede soyut deneyler yapmaya başlamış... Ancak çalışmalarında ona yardım edecek kadar cesaretli olanlar en az onun yöntemleri kadar tuhaf ödüllerle karşılaşabilirler!
