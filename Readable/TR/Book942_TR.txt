Şimdi Bilge Waxaklahun Ubah Kan'ın nasıl Filojistonu kabile halkına aktardığını ve Hanan Pacha'yı inşa ettiğini anlatacağım.

Kızıl ve kara topraklardan ayrıldıktan sonra, Waxaklahun Ubah Kan ve akılsız Chaac insan kabilelerinin yaşadığı ormanlar ve dağlar diyarına geldiler.

Waxaklahun Ubah Kan Filojistonu kullanabilme gücünü insanlara aktarmak istedi ama kimse öğrenmek istemedi çünkü Filojistonun ne işe yaradığını bilen kimse yoktu.

"Ateş yakmak istediğimizde çakmak taşına vurmamız yeterli. Yakacak olarak ise her yer odun ve bitki dolu. Filojiston neyimize yarayacak bizim?"

"Ey benim dar görüşlü halkım, bir gün tüm bitkilerin ve odunların tükeneceğini, dünyada en çok ve tükenmek bilmeyen şeyin ise kayalar olduğunu bilmiyor musunuz? Filojiston kullanarak kayaları yakabilirseniz enerji elde etme sorununa kesin ve kati bir çözüm bulabilirsiniz."

Dedi Bilge kendinden çok emin bir şekilde.

"Haha, öyle bir günün geleceğini hiç sanmıyoruz."

İnsanlar o zamanlar henüz Gece Krallığı'ndaki atalarını göremiyorlardı, o yüzden de doğal olarak kendi geleceklerini göremiyorlardı. Waxaklahun Ubah Kan'ın ise vazgeçmekten başka çaresi kalmamıştı.

Bilgenin bu duruma çok dertlendiğini gören akılsız Chaac, Bilgeye Filojistonun faydalarını insanlara anında gösterebilecek bir yöntem bulmasını önerdi.

"Mesela, bu büyük kayayı alıp dağlardan çok daha yükseğe, herkesin görebileceği bir yere çıkarabiliriz. Daha sonra, herkes bunun ne olduğunu merak edip yanımıza gelir."

Her ne kadar bu fikir bir akılsızdan gelse de Waxaklahun Ubah Kan'ın denemekten başka çaresi yoktu. İlk önce Chaac'a Filojistonun nasıl kullanılacağını öğretti ve birlikte toprakları havaya kaldırdılar. Bu havaya kaldırılan topraklar, bugün herkesin Gökteki Sığınak dediği Hanan Pacha'dan başka bir yer değildi.

Ancak günümüzün aksine, o günlerdeki Hanan Pacha tam ve eksiksiz genişçe bir toprak parçasıydı. Bulutların üzerinde uçuyordu ve Natlan'daki tüm insanlar onun varlığını bir bakışta görebiliyordu. Bu yüzden meraklarını dindirmek isteyen insanlar her yerden çıkıp çıkıp geliyorlardı.

İyi kalpli Chaac gölün kenarında nöbet tutuyordu ve bir yandan da Filojistonun gücünü kullanarak insanların Hanan Pacha'ya yükselmesine yardım ediyordu. Hanan Pacha'ya yükselenler Bilge Waxaklahun Ubah Kan'dan Filojiston kullanma sanatını öğrendiler.

Ayrıca insanlar, Waxaklahun Ubah Kan'ın rehberliğinde Hanan Pacha'da kalıcı olarak yerleşen ilk kabileyi kurdular.