มีบัตรเชิญใหม่มาอีกแล้ว ครั้งนี้สำหรับนายท่าน
"ท่านบารอน ฉันได้ยินชื่อเสียงของแมวท่านมานานแล้ว ที่บ้านฉันเองก็มีแมวชื่อดังล้ำค่าจากต่างแดนอยู่ตัวหนึ่งเหมือนกัน จึงอยากผูกไมตรีกับแมวสุดที่รักของท่านด้วย โปรดให้เกียรติมาเยี่ยมเยือนที่คฤหาสน์ของฉันสักครั้ง
เมื่อถึงเวลานั้น รถม้าจะมารับท่านและแมวไปที่นั่น ด้วยความเคารพ - มาดาม Von Frigga"
แมวสามสีแก้ไขการสะกดคำแบบผิด ๆ อย่างตั้งใจ ภายใต้การชี้แนะของ Perroux

เหล่าแมวเหมียวเริ่มยุ่งขึ้นมาแล้ว
เหล่าแมวมากมายที่เคยได้รับความช่วยเหลือจากสำนักงานแมวเหมียวต่างมาช่วยกัน ทั้งนำผ้าไหมสีขาว ปลากระป๋อง Medaka ที่ใกล้จะหมดอายุ และไวน์... เพื่อใช้ตกแต่งสถานที่จัดงานแต่งงานภายในสำนักงาน
หากมีคนสัญจรผ่านในเวลากลางคืน คงจะต้องตกใจแน่นอนว่า ในเงามืดของเมืองนั้นมีแมวจรจัดอยู่เยอะขนาดนี้เชียวเหรอ
ส่วนรถม้าที่พังเสียหายคันนั้นได้รับการซ่อมแซมอย่างเงียบ ๆ และถูกตกแต่งให้ดูหรูหราเหมือนในเทพนิยายแล้ว
ปูพื้นด้วยพรมกำมะหยี่นุ่ม ๆ แขวนกระดิ่งลมที่แมวชอบ ซึ่งส่งเสียงดัง "กรุ๊งกริ๊ง" ไปตลอดทาง จนกระทั่งรถแล่นมาจอดหน้าบ้านนายท่าน
"เชิญขึ้นรถเลยครับ!"
Perroux ที่รับบทเป็น "คนขับรถของมาดาม Von Frigga" ก้มหน้าและพูดกับนายท่านอย่างนอบน้อม
แม้จะสวมหน้ากากวิเศษของแมวอยู่ แต่ Perroux ก็ยังประหม่าราวกับทำผิด และกังวลว่าอาจจะเผยช่องโหว่ตรงไหนรึเปล่า
โชคดีที่นายท่านสนใจแต่ความหรูหราของรถม้ามาก แถมยังมอบ Mora ถุงหนึ่งให้กับ "คนขับรถ" ด้วย "ทิปเล็ก ๆ น้อย ๆ น่ะ รับไปสิ!"

ระหว่างทาง มีแมวเดินตัดหน้ารถม้าไปอย่างไม่ขาดสาย
"ขอทางหน่อย!" Perroux ที่สวมหน้ากากวิเศษของแมวพูดขึ้นด้วยเสียงเบา ๆ ด้วยความกังวลว่าจะไปสาย
"ขอโทษที พวกเราเองก็ต้องรีบไปร่วมงานแต่งงานเหมือนกัน!" พวกแมวเหมียวตอบกลับ
จนกระทั่งไม่มีแมวเดินตัดหน้ารถอีก ในที่สุดก็มาถึงสำนักงานแมวเหมียวสักที
"โอ้! ช่างเป็นผ้าไหมที่เลอค่าอะไรเช่นนี้... แถมยังปูทั่วทั้งห้องโถงเลยด้วย..." นายท่านเอ่ยปากชม
"รสชาติของ Ham & Veggie Bake... ไม่เลวเลยจริง ๆ เชฟต้องเป็นคนที่มีรสนิยมดีมากแน่ ๆ..."
"แต่ก็ยังเชิญแมวเหมียวมาเยอะขนาดนี้ น่าตกใจเหลือเกิน! มาดาม Von Frigga ช่างใส่ใจจริง ๆ ดูเหมือนว่าเธอจะรักแมวจากต่างแดนที่อยู่ในบ้าน เหมือนกับที่ฉันรักแมวขนยาวเลยนะ!"
นายท่านชมไม่ขาดปาก
"เรื่องมงคลครั้งใหญ่แบบนี้ มาดื่มกันสักแก้วเถอะ! คุณดื่มอีกสักแก้วสิ!" แมวสามสียกแก้วไวน์ขึ้นมาพลางชักชวนให้นายท่านดื่ม
"งั้นก็ดื่มอีกสักแก้วละกัน!"
นายท่านดื่มจนเริ่มจะเมาด้วยความดีใจ จนลืมเรื่องที่สงสัยว่า "แมวพูดได้ยังไง?" ไปเลย