
Tapınağın fal için kullandığı özel bir silindir.
Kitsunenin bahşettiği iyi talihle birleştirildiğine inanılır.

Falcılık, yolunu kaybetmiş gibi hisseden insanların sorularıyla başlamıştır. Bu yüzden iyi ya da kötü talih olması fark etmeksizin bu, insanların geleceklerine yön vermesine yardımcı olur.
Başka bir deyişle, yanlış talih yoktur ve kaybolmuş hisseden insanlar vardır.
Tapınakta çalışırken çok şey öğrendim. Pek parlak bir zekam olmasa da artık güçlü bir Kitsune gibi nasıl konuşulacağını biliyorum.
Bugünlerde, kudretli Yougou Tengu kadar insanlıktan uzak birinin bile bir kız çocuğu olabiliyor.
O aptal Konbumaru bile Şogun'un Hatamoto üyesi olabiliyor ve yüksek rütbeli bir samurayın kızıyla evlenebiliyor.

"Ne sevimli bir çocuk. Bütün gününü eğlence için birilerini öldürerek geçiren Büyük Yougou Tengu'nun bile içinde az da olsa annelik duygusu varmış."
"Yine de... Çocukların yarattığı o canlılık hissi hiçbir zaman bu tapınakta olmadı. Bu kötü bir şey. Söyle bakalım Hibiki, tekrar çocuk olmak ister miydin?"

Leydi Kitsune, uzaktan bile hissedilen kiraz çiçeği şarabı kokuyordu ve şarap yüzünden her zamanki gibi yine yakışıksız bir şaka yapmıştı.

"Aa, Hibiki asma suratını. Peki ya şuna ne dersin? Ben Leydi Saiguu, sana fal bakacağım!"
"Haha, gördün mü? İşte 'Harika Talih' çıktı. 'Harika Talih'! Bunun ne anlama geldiğini biliyor musun?"
"Tüm kötü fal kağıtlarını çıkardığın anlamına geliyor. Lütfen benimle alay etmeyi bırakın Leydi Saiguu."
"Hayır... Özlediğin insanın, sonsuza kadar anılarında yaşayacak kadar şanslı olduğu anlamına geliyor."

Bu yüzden güçlü olmalı ve uzun, çok uzun yaşamalısın.
Sevdiğin herkes gitmiş olsa bile, hayatta olduğun sürece,
onlarla geçirdiğin vakitler asla yok olmayacak...