...
วันนี้ Galileo และ Alberto ได้ทำเรื่องดี ๆ ไว้มากมาย
แม้ว่าการช่วยคุณยายย้ายถังเหล้าแอปเปิ้ล บนสะพานจะเหนื่อยมาก
แต่ว่าพวกเขาแต่ละคนก็ได้เหล้าถังเล็ก ๆ คนละถัง
เป็นสิ่งตอบแทน
ในคืนนั้นแสงจันทร์ที่เมฆไม่อาจบดบังให้มิดได้นั้นงดงามมาก
เพื่อนสนิททั้งสองคนปีนขึ้นไปบนกำแพงสูง ที่สร้างเอาไว้เพื่อป้องกันมังกร
Alberto แพ้เกมเป่ายิ้งฉุบ เพราะงั้นจึงต้องหนีบถังเหล้าไม้ไว้ใต้รักแร้
พร้อมกับปีนขึ้นไปบนบันได
"นายดูนั่นสิ บ้านหลังใหญ่ที่หัวหน้าหมู่บ้านตัวอ้วนของหมู่บ้านพวกเราภาคภูมิใจ
ดูจากตรงนี้ ก็ไม่เห็นใหญ่สักเท่าไหร่เลยหนิ"
Alberto ชี้ไปทางบ้านที่อยู่ด้านล่าง
"นายชี้ผิดแล้วล่ะ นั่นมันบ้านฉัน" Galileo พูดตอบ
"หัวหน้าหมู่บ้านหลังนั้นต่างหากล่ะ"
สายตาของ Alberto ในตอนกลางคืนไม่ค่อยดีเท่าไหร่ ไม่ว่าแสงจันทร์จะสว่างแค่ไหน
ก็ไม่สว่างเท่าตอนกลางวัน ถ้าหรี่ตาก็มองไม่เห็นแสงแล้ว
เขาพยายามอยู่ครู่หนึ่ง แต่ก็ยังมองไม่เห็นอะไรอยู่ดี
"ยังไงก็เล็กมากอยู่ดี" Galileo พูด
"ที่นายพูดมาก็ไม่ผิดหรอก"
Galileo และ Alberto ต่างเป็นคนที่ช่างสังเกตกันทั้งคู่
คำตอบของ Galileo ได้กลบความลำบากใจของ Alberto
เกี่ยวกับสายตาที่ไม่ดีของเขาเอาไว้ Alberto เองก็ตั้งใจแพ้เป่ายิ้งฉุบ
เพื่อให้ตัวเองได้แบกถังเหล้าเล็กขึ้นบันไดมา
เพราะเกียร์ของ Galileo ตรงใต้ซี่โครงได้รับบาดเจ็บ
"ชนแก้ว" หลังจากที่ Alberto อุดจุกไม้ก๊อกเสร็จแล้ว
เพื่อนซี้สองคนก็ยกแก้วขึ้นมา

วันรุ่งขึ้น เพื่อนซี้สองคนก็ได้เรียกให้ทุกคน
มารวมตัวกันที่ลานของหมู่บ้าน
ก่อนอื่นพวกเขาขอโทษที่กำแพงป้องกันมังกรพังทลาย จากนั้นก็บอกชาวบ้านทุกคนว่า
พวกเขากำลังเตรียมตัวไปพูดคุยกับเจ้ามังกรร้ายดี ๆ
"กำแพงนั้น แม้ว่าทุกคนจะสร้างกันขึ้นมาอย่างยากลำบาก
แต่ว่าพวกเราก็ไม่ได้ใส่ใจอะไรขนาดนั้น" หัวหน้าหมู่บ้านตัวอ้วนพูด
"แต่พวกนายบอกว่าเป็นคนพังกำแพง นี่โม้รึเปล่า?
แน่นอนว่าประเด็นสำคัญที่หัวหน้าหมู่บ้านตัวอ้วน ต้องการพูดถึงไม่ใช่เรื่องนี้
เขาเองก็เป็นคนดีคนหนึ่ง เขาจึงพูดต่อไปว่า "แล้วก็เรื่องที่พวกนายจะไปหามังกรร้าย
ทำแบบนี้มันอันตรายเกินไปแล้ว"
"พวกคุณวางใจได้เลย"
หลังจากพูดจบ เพื่อนซี้ที่สุดคู่หนึ่งบนโลกก็ออกเดินทาง

มังกรร้ายตัวสั่นเทาอยู่ตรงหน้า Alberto และ Galileo
ไม่รู้ว่าเป็นเพราะอะไร เหล้าของหญิงชราจึงทำให้คนตัวใหญ่ขึ้นอย่างมาก
เมื่อคืนพวกเขาทั้งสองคนดื่มเหล้านั้นเข้าไป
เลยทำให้กำแพงสูงที่นั่งอยู่พังทลายลงมา
ในตอนที่พวกเขามองลงไปที่พื้น ก็ดูเหมือนว่าจะเข้าใจความคิดของมังกรขึ้นมา
มันตัวใหญ่ขนาดนั้น ก็เลยสร้างความเสียหายให้กับหมู่บ้าน
และเมืองที่อยู่ใต้เท้าโดยไม่ตั้งใจ ถ้าทำให้มังกรร้ายสังเกตเห็นผู้คนได้
แบบนั้นพวกเขาจะต้องเข้าใจซึ่งกันและกันได้แน่
เพื่อนซี้ทั้งสองคนดื่มเหล้าเวทมนตร์ที่เหลืออยู่จนหมด
เลยทำให้พวกเขาตัวสูงกว่ามังกรร้ายซะอีก
พวกเขาทั้งสองคนนั่งขนาบเจ้ามังกรร้าย และพูดอธิบายถึงเหตุผลต่าง ๆ นานา
มังกรร้ายสะดุ้งด้วยควา█หว█ดกลัว
ความน่าเกรงขามและ█ว██ชั่วร้ายของมัน\nหายไปหมดแล้ว เหลือแค่███งความน่าสงสาร
Alberto พยายามหยิบเศษสิ่งสกปรก ที่อยู่บนเกล็ดที่อยู่บนแผ่นหลังของมังกรออก
แต่กลับทำเกล็ดส่วนนั้นหลุดออกมา มังกรร้ายอยากจะหนีไป
แต่ Galileo กลัวว่าถ้าไม่คุยให้เข้าใจกันในตอนนี้ จะเข้าใจผิดกันไปอีกนาน
เพราะงั้นเขาจึงดึงหางของเจ้ามังกรร้ายไว้ แล้วลากมันกลับมา
"อันที่จริงเราอยู่ใต้ฝ่าเท้าของแกมาตลอด
แต่พวกเราตัวเล็กเกินไป แกก็เลยอาจจะมองไม่เห็นพวกเรา
ตอนนี้พวกเราตัวโตขึ้น... เอิ๊ก... แล้ว" Galileo พูดไปสะอึกไป
"ตอนนี้แกน่าจะรู้แล้วสินะ ว่าใต้เท้าของแกน่ะ มีพวกเราอาศัยอยู่"
มังกรร้ายพยักหน้าซ้ำ ๆ
ทั้งสองคุยกับมังกรทั้งคืน พอคิดว่าเข้าใจตรงกันแล้ว
พวกเขาทั้งสองก็เดินตามทางกลับบ้านของตัวเอง

                                              A.A.
