
Lui era nato per essere il recipiente di un "cuore".
Ma nei suoi sogni piangeva.
La sua creatrice aveva riscontrato che
era troppo fragile sia come umano che come strumento.

Ma ella non voleva distruggerlo, quindi gli permise di continuare a dormire.
Alcune delle sue creazioni successive furono ideate con lo scopo di custodire tale cuore fino all'invecchiamento.
Poco tempo dopo, la "testimonianza" più nobile e prestigiosa del mondo perse la propria casa
e fu inviata al grande santuario del Monte Yougou.

In seguito, quel bellissimo burattino si svegliò e iniziò a vagare.
Osservò un gran numero di cuori:
alcuni buoni, altri giusti; alcuni forti, altri gentili...
Anche quel burattino desiderava un cuore.

Tempo dopo, quell'adorabile burattino riuscì a ottenerne uno.
Dopotutto, tale era il suo scopo, la sua ragione di vita.
Eppure, non era ciò che desiderava davvero.
Poiché quel "cuore" non aveva alcuna benedizione.
Anzi, era un sacrificio traboccante di egoismo, ipocrisia, astuzia e maledizioni,
tutte avvolte all'interno di un adorabile guscio.

Il bene e il male sono le inutili e cacofoniche canzoni della vita senziente.
Ma se lui si fosse strappato via quel "cuore",
non sarebbe più riuscito a provare niente...