
Bazıları, kaplıcanın kaynağından gelen Dağ Kolcularının yürüdükleri yola bu tüy benzeri nişanları bıraktığını söyledi.
Bunlar hem yolu işaretlemek hem de ileride buraya gelecek olan ziyaretçilere, geçmişte birilerinin bu yolu kullanmış olduğunu haber vermek içindi.
Günümüzde ise bu nişanlar küllerle kaplanmış kadim şehrin ıssız köşelerinde öylece duruyordu.
Bu nişanlar ne umutlarla bırakılmıştı ancak kimse bir daha bu yolları yürümeyecekti.

Dağ yamacında adım atmadıkları yer kalmamıştı ve ormanda dökülen her bir yaprağı çiğnemişlerdi...
O Dağ Kolcuları yürümeyi hiç bırakmadılar ve Natlan'ın her bir köşesini hafızalarına kazıdılar.
Ne zaman yabancı ülkelerden gezginler veya kaşifler gelse
her ne kadar bu harika manzaralar onlar için eski birer çocukluk arkadaşı olsa da hevesle onlara rehberlik ederlerdi.
Sonra kara dalgaların uzak gökleri sarıp sarmaladığı o gün gelip çattı, bir zamanlar tanıdık olan her şey artık yok olmuştu.

Bir zamanlar çocukların kahkahalarla oyunlar oynadığı bahçelerde artık yalnızca yakıp geçen alevlerden kalan küller ve kemikler vardı.
Kabile halkının yorgunluklarını atmak için girdiği kaplıcalardan şimdi taze kan ve çamur akıyordu yalnızca.
Ancak son kalan Dağ Kolcusunun durup yas tutacak vakti yoktu, onun yapması gereken şeyler vardı.
Artık bilmediği bu yola tekrar koyulacak ve bir zamanlar çok iyi tanıdığı yuvasını geri alacaktı.

Efsaneye göre kara dalgaların tam ortasında, kötü bir ejderhanın gizlendiği kadim şehirde değeri ölçülemeyecek kadar büyük bir hazine vardı.
Bu adeta zamanın akışını tersine döndürebilecek, acıyla kıvrandıran bugünü yakıp güzelliklerle dolu geçmişi geri getirebilecek altın bir çark gibiydi.
Buranın, dehşete düşmüş insanlar için etraftaki bir zalimin kurduğu başka bir tuzak olması ihtimaline rağmen
tecrübeli, türlü tehlikeler atlatmış Dağ Kolcusu adeta bir can simidine tutunurcasına buranın son durağı olmasına karar verdi.