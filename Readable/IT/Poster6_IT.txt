(Un antico foglio di carta rovinato che riporta delle informazioni incomplete)

...In precedenza a ███, abbiamo raccolto 3 dosi di sostanze comuni che sono state esposte all'Avvizzimento. Ma avvicinandoci a questo posto si sono purificate, senza tracce di anormalità. Il motivo è tutt'ora sconosciuto...

...Raccolti 5 campioni (classe: umana) nel villaggio vicino. Soggetto III: maschio adulto, 20-25 anni. Soggetto IV: femmina adulta, 25-30 anni. Soggetti V/VI/VII: 1 bambino, 7-14 anni, 2 bambine...

...Tutti i soggetti di giovane età sono scomparsi dopo aver mostrato segni di allucinazioni. Sembra che i soggetti in questione comunicassero con degli "amici immaginari" in segreto. È probabile che questi "amici" fosse una linea geomantica/creatura elementale che abita nella foresta (Aranara?).

A proposito degli Aranara
Stando alle storie del popolo della foresta, gli Aranara sono creature (botaniche?) estremamente intelligenti in grado di viaggiare liberamente tra sogni e realtà. Sono perfino in grado di creare sogni basati su ambienti del mondo reale. Per quanto possa sembrare assurdo, questa leggenda sembra avere fondamenta plausibili. Dobbiamo continuare a cercare e a provare di ottenere un campione rilevante.
Se usati a dovere, cognizione, ricordi complessi e fantasie irrazionali possono diventare variabili controllabili con le quali alterare soggetti umani. Per quanto riguarda il sogno controllabile, ha un enorme potenziale di impieghi civili e militari, e potrebbe perfino elevare l'intelligenza umana a un livello totalmente nuovo.
Se il piano va a buon fine, il genere umano otterrà il potere di conquistare realtà e sogno, e di trascendere i limiti terreni che ci incatenano fin dalla nascita.
(C'è una grossa macchia d'inchiostro vicino al punto. Sembra la penna dell'autore si sia rotta mentre scriveva questa frase.)

In allegato è presente la documentazione del folclore associato a queste creature non verificate, gli Aranara. Questi documenti sono un mero riferimento...

...Soggetto IV, adulto, funzioni corporee completamente assenti, una grande porzione di pelle è ██████, ██████ viscerale. Causa di morte: emorragia.
Dopo aver visto il Soggetto IV in coma, il Soggetto III (adulto) ha opposto violentemente resistenza in preda al panico prima di essere soggiogato con la forza, risultando nel termine dell'esperimento. Conclusione attuale: l'Avvizzimento contiene una sostanza sconosciuta in grado di indurre mutazioni patologiche della pelle (la parola "imprevedibili" è stata cancellata). Sono necessari ulteriori test per identificarne il pattern...

...Soggetto III, adulto, funzioni corporee completamente assenti, una moderata porzione di pelle è ██████, ██████ viscerale, anche il sangue è ████. Causa di morte: gli estremi livelli di terrore hanno causato complicazioni che hanno portato a scompenso cardiaco e collasso di molteplici organi.
È uno spreco di risorse. Si consiglia di monitorare lo stato mentale dei soggetti nel prossimo esperimento, e di evitare di esporli ad ambienti estremi...

Responsabile in carica del laboratorio: ████
(La firma è parzialmente sbavata e macchiata, rendendo il nome illeggibile.)