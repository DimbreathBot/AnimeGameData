
อะไหล่ชำรุดที่ไหลลงท่อระบายน้ำ สามารถนำมาใช้เป็นอาวุธในยามวิกฤต
คู่ต่อสู้ในตอนแรก เป็นแค่มอนสเตอร์ที่เติบโตมาจาก "น้ำที่เต็มไปด้วยสารอาหาร"
สรุปก็คือ มันเคยบดขยี้กระดูกและขากรรไกรของ "สัตว์เดรัจฉาน" มานับไม่ถ้วนแล้ว
เพราะเคยส่งเพื่อนร่วมเผ่าที่เป็นภัยคุกคามมากมายลงไปยังแม่น้ำสีเทาที่โอบกอดทุกสิ่ง
มันจึงถูกบรรดาเพื่อน ๆ ของ Eduardo เรียกอย่างสนิทสนมว่า "Ferryman" (คนพายเรือ)

ปลายทางของการพัฒนาเมือง Fontaine ก็คือเส้นทางระบายน้ำที่กลายเป็นเมืองใต้ดิน
แล้วผู้ที่สามารถรักษาระเบียบของ Fleuve Cendre ไว้ได้ ย่อมไม่ใช่เจ้าหน้าที่ของนครว่าการ Fontaine อยู่แล้ว
ดังนั้นหัวหน้ากลุ่มโจรในอนาคต ได้เริ่มต้นด้วยการใช้ท่อทองแดงที่เก็บมาขับไล่จระเข้ออกไป
ตามมาด้วยการปกป้องพ่อค้าแม่ขาย ไม่ให้ถูกแก๊งอันธพาลรบกวนและรีดไถเงินทอง
อีกทั้งยังช่วยไกล่เกลี่ยข้อขัดแย้งระหว่าง "คนร่วมเผ่า" ของ Fleuve Cendre และอวยพรให้คู่แต่งงาน
สุดท้ายก็ทำให้ "สิ่งที่อยู่ใต้แสงอาทิตย์เป็นของพวกเขา สิ่งที่อยู่ใน Fleuve Cendre เป็นของพวกเรา"

แต่การพัฒนาไม่มีที่สิ้นสุดหรอก
ตำแหน่งของทุกคนเปลี่ยนแปลงไม่ได้ แต่พิกัดของตำแหน่งสามารถเปลี่ยนแปลงได้
ในบางมุมมองก็ไม่ได้แบ่งแยก "พวกเขา" กับ "พวกเรา"
มีเพียงพื้นที่ที่พัฒนาได้กับขยะที่ควรถูกกำจัดหรือ "เคลื่อนย้าย" เท่านั้น

กลุ่ม Eduardo ที่ถูกจับเนื่องจากต่อต้านการจัดระเบียบ Fleuve Cendre ในระหว่างที่ถูกคุมตัวเนรเทศไปยังทะเลทรายนั้น
ได้ถูกพวกพ้องช่วยออกไป พวกเขาและกลุ่มโจรที่เคลื่อนไหวอยู่ที่ภูเขา Automnequi ได้ยึดครองเมือง Poisson ไป
เจ้าหน้าที่กรมการปกครองที่รับผิดชอบคุมตัวนักโทษถูกจับเป็นตัวประกัน พวกเขายื่นข้อเรียกร้องที่เป็นไปไม่ได้ออกมามากมาย
เหตุการณ์ครั้งนี้สงบลงหลังจากนักล่าเงาเข้ามาไกล่เกลี่ย

ก่อนที่เหตุการณ์จะย่ำแย่ไปกว่านี้ Karl Ingold นักข่าวที่เสนอตัวช่วยถ่ายทอดเงื่อนไขการเจรจา เคยถ่ายรูปเช่นนี้ในเมือง Poisson
คนที่ยืนอยู่ตรงกลางรูปถ่ายคือ Eduardo Baker ซึ่งเขาใช้ท่อทองแดงหัวโค้งที่มีชื่อเสียงกระฉ่อนค้ำพยุงตัวไว้เสมือนไม้เท้า
มืออีกข้างหนึ่งของ Eduardo วางอยู่บนหัวไหล่ของ Jakob ผู้เป็นลูก Jakob ดึงแขนเสื้อของ Rene de Petrichor เอาไว้ ท่าทางดูตื่นเต้นมาก
ข้างซ้ายของทั้งสองคน คือยอดนักมายากล "Parsifal" ยืนอยู่บนราวระเบียงด้วยท่าทีสบาย เผยให้เห็นรอยยิ้มบนเวทีอันเป็นเอกลักษณ์ออกมา
ด้านขวาของ Eduardo คือ Renault de Petrichor นายกเทศมนตรีเมือง Poisson ในขณะนั้น อุตส่าห์เปลี่ยนเป็นชุดพิธีการเพื่อการนี้ แต่ปกเสื้อเบี้ยวไปหน่อย
Rene ลูกชายของเขายืนอยู่เบื้องหน้า เขาถูกของแปลกใหม่อย่างกล่องถ่ายรูปดึงดูดสายตาจนตาเบิกโต และดูเหมือนจะทำอะไรไม่ถูก
ข้างซ้ายของ Parsifal คนที่อุ้มเด็กทารกไว้คือ Rosa Reed กับสามีของเธอ Thompson ส่วนด้านขวาสุดของรูปถ่ายคือ Tom Alter
พวกเขามองไปข้างหน้า ใบหน้าถูกแสงจากกล่องถ่ายรูปส่องจนขาวไปหมด สิ่งที่พวกเขาจ้องมองอยู่เหมือนไม่ใช่ Ingold และไม่ใช่กล่องถ่ายรูป
แต่เป็นอนาคต