"Göz alıcı danslar yapan kızları ve onların dans figürlerini, büyük kayaları kaldıran yiğit güçlü adamları, şiirleri ve güzel konuşmaları ile şairleri ve bilginleri görürsün..."
"Elinden geleni yaparsın, ta ki kalabalığın fikirleri senin için kriter haline gelip, fiyat panosu senin değerini gösterene kadar. Kıskanç köleler ve tüccarlar arkandan konuşana kadar devam eder bu."
"Soyluların gözleri senin kalçalarının hareketini izleyene kadar, Emirler üstün dövüş becerilerini övünceye kadar, kıvrak sesinin ve parlak sözlerinin arasına şairler girene kadar... Ulu orta sergilenmenin yaşattığı o rezillikte bile gururunun rahatlığını toplayacaksın..."
"Ah, onların bana ihtiyacı var... Onlara cesaret ve güç, mutluluk ve güzellik getiriyorum, ben olmasam hayatları ne kadar da boş olurdu? Böyle düşünür ve köleliğinin ortasında asaletin tadına varırsın..."
"Ve onların bakışlarını kendine bir onur olarak görürsün. Kendi değerini, yanıp sönen bir teklif panosuyla ölçersin. Yüzsüz dalkavukların arasından senin için en iyi efendiyi seçmesi için köle pazarına izin verirsin..."
