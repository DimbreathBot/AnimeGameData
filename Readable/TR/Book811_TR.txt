... Fontaine Şehrimizde bulunan ve benzersiz bir tarza sahip bir giyim mağazası olan Butik Chioriya. Fakat perde arkasını merak edenler için bu hikayenin başka bir yönü daha var.
Meropide Kalesi'ndeki kaynaklardan gelen bilgilere göre çok sayıda mahkum, Butik Chioriya'nın kıyafetlerini giymekten memnun. "Oradaki ortamın bana uyduğunu hissettim..." demişti mahkum Lyle. Çoğu mahkum arkadaşı da onun bu sözlerini doğruladı. Kaynaklarımızdan aldığımız bilgiye göre, kısa süre önce şiddet ve darptan tutuklanan bir mahkum da bir yıl önce Chioriya'nın tasarımlarını açıkça desteklemiş.
...
Chioriya'nın birçok tedarikçisini yakından incelediğimizde, suçluların buranın ürünlerini beğenmesinin ardında başka sebepler olduğunu fark ettik. Butik aslında görünmez bir ele benziyor ve kötü kişileri birbirine bağlayan bir örümcek ağından farkı yok. Araştırmalarımıza göre, Wenger ailesi kıyafet tasarımlarında kullanılan süsleri tedarik ediyor ve ne hikmetse bu ailenin bazı üyeleri de sık sık Kaleyi ziyaret ediyor... "İt ulur, birbirini bulur." diye boşuna dememişler...
...
Sadece bu da değil, Chioriya'da kötü muameleye maruz kalan müşteri sayısı azımsanamayacak kadar çok. Bay Valerian şöyle demişti: "Tam bir yabani. Kıyafetimi dikmeyi reddetti, üstüne makasıyla kesip berbat etti, bir de beni pencereden dışarı fırlattı! Giyim mağazasıymış... Hırsızların ini desek daha doğru olur!"
Muhtemelen birçok kişi Butik Chioriya'da camların neden sık sık büyük bir gürültüyle kırıldığını ve arkasında korkunç bir dağınıklık bıraktığını merak etmiştir... Bay Valerian'ın başına gelen bu talihsiz olay, gerçeği gün yüzüne çıkarıyor.
Bu raporun yayınlanmasından bir gün önce sokaklarda başka bir acımasız darp olayı daha yaşandı. Yukarıdaki fotoğrafta da görüleceği üzere Chiori, dehşet verici bir yüz ifadesiyle rakibi Bay Uther'i ensesinden tutup ona tehditkar hareketlerde bulundu. Bu olay, daha sonra bölgeye intikal eden Jandarmalar tarafından bastırıldı...
...
Suçlulara neden bu markayı sevdiklerini sorduğumuzda, cevap olarak bize Chioriya'nın, rakiplerinin önüne geçmek için yasa dışı stratejilere başvurduğunu, işlenen suçları moda ve güzellik kisvesi altında gizlediğin sürece kötülüğün galip geleceği mesajını vererek aralarındaki kötü kalplilere umut aşıladığını söylediler.
...
Belki de bu mağazadan kıyafet satın alanlar, mağazayla aynı görüşlere sahiptir ve anlaşmazlık yaşadıkları kişilerin "hesabını kapatıyordur".
...
... Yoksa Butik Chioriya, moda tutkunlarının körü körüne övgüler yağdırdığı, sahtekar müşterilerden oluşan bir yer mi?