
Laddove vi sono degli eroi devono esserci dei perfidi maghi, e dove vi sono dei cavalieri devono esserci dei draghi malvagi.
Gli eroi devono sempre avere con sé una lama sacra, e i maghi un qualche tipo di catalizzatore magico.
Nell'interstizio tra un'avventura e l'altra, quando gli eroi, i maghi, i cavalieri e i draghi non erano ancora nati,
il loro sguardo cadeva sempre su quella piuma appartenente a una specie di volatile ignota, appuntata sul cappello della vicedirettrice.
I piccoli avventurieri pensavano che racchiudesse molte storie,
e che la vicedirettrice ne avesse vissute diverse in prima persona, proprio come una vecchia eroina ormai ritiratasi a vita privata.
Altrimenti, perché perfino la direttrice, che aveva promesso di procurarcela, non sembrava in grado di toglierla?

"Suvvia, ██ e ██, dovete andare d'accordo. Smettetela di litigare."
I due, che giocavano sempre al cavaliere e al drago malvagio, annuirono con riluttanza.
"E in mia assenza, ███... ti prenderai cura di ███, vero?
La direttrice e io abbiamo delle faccende da sbrigare, ma saremo presto di ritorno. Mi raccomando, non uscite fuori a correre."
La vicedirettrice rifletté per un attimo, poi si tolse la piuma di colore verde scuro dal cappello.
"███, era da tanto che volevi che lo facessi, vero? Bene, ti accontento.
Ma ti sto affidando questa piuma solo perché tu la custodisca per un po', intesi? Se si sporcherà, mi arrabbierò molto."

Ma, alla fine, questa piuma non sarebbe mai diventata lo strumento mistico di qualche perfido mago.
Avrebbe invece seguito il suo nuovo proprietario fino all'origine che causò la calamità della separazione, per poi tornare lì da dov'era venuta...