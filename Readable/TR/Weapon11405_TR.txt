
Söylentilere göre Liyue'nin efsanevi kılıcıdır.
Kılıcın kınının ödağacından yapıldığı, yaldızla süslendiği ve üzerine savaş imgesi kazındığı söylenir.
Ancak, o paha biçilemez kın kaybolmuştur.
Kın, kılıç için onu gerçek amacından uzak tutan bir hapishanedir.
Kılıç o kadar keskindir ki ondan darbe alanlar, aldıkları darbeyi ancak bir saat sonra fark eder.

Söylentilere göre Kunwu, her ne kadar gece gündüz çalışmış olsa da bu değerli ve keskin kılıcı yalnızca bir günde yapmış.
Ancak Kunwu'nun yaşlı ustası çırağının eserini görünce, yumruklarını sıkıp ızdırap içinde ah çekerek asasını yere vurmuş.
"Ah, bu şeyin dünyadaki en acımasız şey olması ne kadar da acınası bir durum."
Usta, uzunca son bir iç çekip aksayarak uzaklaşmış.

Kunwu, ustasının sözlerini üç gün boyunca düşünmüş ve bu sürede tek bir kılıca bile dokunmamış.
Daha sonra ise koca bir yılını ödağacından yapılma kını titizlikle oymaya harcamış.

Kunwu, zarif ve ihtişamlı bir kılıç kınının, bu kılıcın vahşiliğini ve şiddetini hafifletmeye yeteceğini düşünmüş.
Ancak daha sonra bu değerli kılıç yerli halkın içinde kaybolup gitmiş. Keskin kılıç bugünlere gelebildi ama kılıç kınından geriye kalan tek şey hikayesi oldu.
Zira keskin kılıç yalnızca kurbanlarının kanıyla yıkanmanın peşindeyken, bu arzuyu zapt edecek bir kın yapılması mümkün değildir.
