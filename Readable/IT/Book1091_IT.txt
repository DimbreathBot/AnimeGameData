Stimabile Podporuchik,

desidero esprimere il mio rammarico e il mio rimorso per il grave errore da me commesso. L'ho intrappolata nella barriera per una notte intera a causa della mia negligenza! Avrei dovuto essere meticoloso e attenermi scrupolosamente alle mie mansioni quando ho portato in giro la recluta, così da essere un buon esempio, ma la mia negligenza, combinata all'entusiasmo e all'uso improvvisato dei robot ricognitori da parte della nuova recluta Riku ha determinato l'inversione delle impostazioni dei terminali, causando l'incidente. Ho tradito la sua fiducia, nonché le aspettative che la Tsaritsa ripone nei nostri confronti! Ho riflettuto a lungo sulle mie azioni e ho severamente redarguito Riku. Lo terrò d'occhio.

Per adempiere al suo ordine di "effettuare nuovamente la formazione di Dima ripartendo da zero", mi rinchiuderò all'interno della barriera e osserverò le Meduse nappine per tutta la notte. Proprio come loro, negli ultimi istanti di vita, si libreranno nel cielo e faranno ritorno con una rinnovata giovinezza, approfitterò di quest'opportunità per rimettermi in piedi, ricostruire e riformare la mia persona come un apprendista, brioso e pieno di passione per il nostro grandioso lavoro.

Infine, m'impegno a essere più arguto, furbo e saggio nel risolvere qualsiasi incidente futuro. Non commetterò lo stesso errore due volte!

Revisore
Dima