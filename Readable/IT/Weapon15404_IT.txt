
Un arco lungo usato da un nobile che regnava su Mondstadt. È stato realizzato con materiali di prima qualità e con la massima maestria.
Per questo motivo, anche dopo generazioni, è potente come sempre.
Una volta, la caccia era il passatempo per i nobili.
Dimostravano la loro forza nella natura, e condividevano il bottino con la gente con benevolenza.
Sfortunatamente, la benevolenza andò perduta, e con essa il loro regno.

Dopo la rivolta, il clan Lawrence, che aveva a lungo governato Mondstadt, venne rovesciato.
Nel nome di un governo clemente, i neoistituiti Cavalieri di Favonius reputarono che non sarebbe stato necessario protrarre le indagini.
Il clan Lawrence fu prontamente cacciato da Mondstadt, e bandito per sempre.

"Sulla strada del nostro esilio, ho visto mio padre sospirare di dolore: al tradimento del popolo, alla fine di un'era gloriosa, al capitolo finale della storia."
"Osservammo le persone che un tempo erano nostri sudditi gioire in aperta campagna mentre salutavamo la nostra patria."
"Solo anni dopo ho capito: eravamo noi, il clan Lawrence, ad aver tradito la città, ad aver posto fine a un'era gloriosa, e ad aver chiuso i libri di storia. Solo ora Mondstadt era come avrebbe sempre dovuto essere."

Vennessa è stata solo la spinta finale che fece crollare una torre fatiscente. Davanti a lei, le fiamme della furia ardevano già luminose, e di tanto in tanto le fiamme tremolanti avevano brillato attraverso il denso fumo della segretezza:
il ladro fantasma lodato in segreto dal popolo. La donna che poteva vedere la morte. La Compagnia del vagabondo dedita alla rivoluzione.
Lo spirito della resistenza è nel sangue degli abitanti di Mondstadt.
