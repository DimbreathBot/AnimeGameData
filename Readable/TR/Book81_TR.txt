Dadaupa Geçidi, Mondstadt: Dağ Yabanileri Arasında Kültürel Çeşitlilik Çalışması

Etçiller kabilesi ziyafet çekmeye düşkündür. Kabile, yerleşim yerinin ortasına bir yaban domuzu ağılı inşa etmiştir ve ağılı gözetmesi için bir yaban domuzu çobanı görevlendirmiştir. Ateş Bodurlopundan yapılmış doğal bir ocakta, her kabile üyesinin ihtiyacı kadar yediği büyük bir tencerede domuz yahnisi pişirilir.
Bu kabilenin en dikkat çekici özelliği oldukça büyük bir savaş arenasına sahip olmasıdır. Arenaya ayak basanların, açık bir daveti kabul ederek savaşa katıldığı anlaşılır ve daha sonra arenadan atılanlar tüm kabilenin alay konusu olur.

Uykucular kabilesi her fırsatta uyuma eğilimindedir. Kabile üyeleri, kendilerine yumuşak hayvan postu ile döşenmiş, basit ahşap kulübelerden oluşan ve özellikle uyumaya elverişli bir ortam inşa etmiştir. Dağ Yabanisi kabileleri arasında en kurnaz ve zeki olanıdır. Ortalamanın üstündeki zekaları, uyku kalitelerinin hayli yüksek olmasından kaynaklanıyor olabilir.

Tutulma kabilesi, Mondstadt'taki en gizemli yöntemlere sahiptir. Bu kabile beyin veya kas gücüyle ilgilenmez; doğaüstü güçlerle ilgilenir. Akranlarının taptığı element güçlerinden farklı olarak, tapındıkları nesne güneş tutulmasını andıran kaba bir sembolle temsil edilir. Şamanları diğer kabilelerinkinden çok daha güçlüdür. Yerleşim yerlerinin merkezinde, diğer kabile üyeleri onlara liderlik eden güçlü Şamanları için görkemli bir taht inşa etmiştir.