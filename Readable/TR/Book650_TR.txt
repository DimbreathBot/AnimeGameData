Dünyanın en saf gölünün kıyılarında,
Göz kamaştıran bir kale vardı.
Duvarları altın yapraklar ve mücevherlerle kaplı,
Akşamüstü güneşinin ışığıyla parlardı.
Çatısında uçuşurdu göz alıcı sancaklar ve bayraklar,
Göğe uzanan görkemli kuleler arasından.
Uzaklardan gelen misafirler renkli camların ardından bakardı,
Attıkları her adımla duydukları hayranlık artardı.
Aslında tüm dikkatleri toplayan o heykellerdi,
Şekilleri tuhaftı, bir o kadar da gerçekçiydi.
Salonun ortasında altından bir sahne,
Müzisyenler gece gündüz şarkılar söylerdi kalenin efendisine.
Dinleyiciler müzik sesini duyar duymaz oraya akın ederdi,
Tüm dünyada yankılanan bu müziğin ritmiyle dans etmek isterdi.
Eğlenceye susayanlar için şaraplar bir nehir gibi akıp giderdi.
Sınıf, memleket fark etmeksizin herkes davetliydi.
Gelgelelim bunların hiçbiri ne efendinin korkularını giderebildi
Ne de ızdırap çeken ruhuna huzur verebildi.
Kuledeki saatin gece yarısında çalan çanlarını ne zaman duysa,
Kendine hakim olamaz, büyük bir telaşa kapılırdı,
İçini korku ve kasvet kaplardı.
Şimdi kara cübbeli silüet borcunu tahsil etmeye gelecek,
Gözlerinin önünde her şey toza dönüşecek,
Hem kendi ruhu hem misafirlerinin ruhu
O karanlık, kadim dünya için kurban edilecek.