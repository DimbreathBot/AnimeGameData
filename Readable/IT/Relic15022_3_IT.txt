
Un tempo, l'Omikami scelse i membri del clero tra la gente di Watatsumi, donando personalmente a ciascuno di loro queste corone come simbolo.
Ma quando terminò l'era del martirio, e con essa il vecchio sacerdozio, queste bellissime corone furono sigillate.

Secondo i canti del popolo del mare, tali corone fatte di perle e coralli non si sporcheranno mai
e chiunque abbia la fortuna di riceverne una verrà incoronato re dall'Omikami stesso.
Il valoroso vassallo noto come Touzannou e le gemelle che nuotavano liberamente tra le onde
erano sotto la protezione e la grazia dell'Omikami, e furono immortalati nei canti degli abitanti dell'isola.
Si dice che, un tempo, tali regnanti furono gli aiutanti della divinità, e insegnarono al popolo del mare come allevare, pescare e cacciare sulla propria isola.
Ma quando arrivò la predestinata era del martirio, una divinità cadde.

Queste complesse e incantevoli corone, che contengono speranze e ricordi riaffiorati dagli abissi dell'oceano,
permeati da una storia e da una cultura ormai andate perdute, sono finite nell'oblio insieme ai loro proprietari.