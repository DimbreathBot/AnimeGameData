Dietrich yere yığılırken, bardak da hareketsiz duran elinden kayıp düştü.
Nottie, Dietrich'in yanına eğildi ve belindeki kılıcı çekip aldı.
Elini geri çekmeden önce bir süre kılıcın kabzasını okşadı ve kabzaya yerleştirilmiş siyah bir cevher avucuna düştü.

"Ne iyi oldu... Ebedi Gecenin Gözünü ta benim ayağıma kadar getirdin. Teşekkürler."
Konuşurken yılan kol bandını çıkarmış ve siyah cevheri yılanın ağzına yerleştirmişti.
Pulları ve gövdesi, yılanın kafasından başlayarak vücuduna doğru hızlıca dalgalanmaya başlamıştı. Nottie'nin ellerindeki kıvrılmış küçük siyah bir yılan, avucundan kayıp zemine düşmüştü. Büyümeye başlayan yılan kırmızı gözleri ve siyah pullarıyla kocaman bir pitona dönüşüyordu, kıvrılan vücudu odanın tamamını doldurmak üzereydi neredeyse.
Nottie elini uzattı ve büyülü lambalar odayı aydınlatırken piton yeniden küçülmeye ve kolunun etrafına dolanmaya başladı.

"Hımm? Saklanıyor musun?"
Nottie bakışlarını yatağın altına çevirdi.
Yatağın altında...
Bir köpek vardı.
Az evvel gördüğü pitondan korktuğu için zangır zangır titriyordu.

"Ah, ne yazık. Kurda dönüşmeni istemiştim ama sen, görünüşe göre köpeğe dönüşmüşsün!"
Nottie, her ne kadar özür diler gibi konuşmuş olsa da sesinin tonunda herhangi bir pişmanlık belirtisi yoktu.

Dietrich, hâlâ başına gelenlerden habersizdi. Tamamen içgüdüsel olarak yatağın altına kaçmıştı.
O andan sonra aklı başına gelmeye başladı. Nottie'nin sözlerini duyduktan sonra bir şeyler söylemeye çalışsa da, ne kadar çabalarsa çabalasın sadece "hav hav hav" diyebiliyordu.
Dietrich, havladığını fark edince panik olup yatağın altından fırladı.

Kaç kez aynanın önüne atlasa da kaç kez inanamayarak ulusa da, o göz alıcı genç asilin yansıması aynada bir daha hiç belirmedi.
Dietrich sonra hırlayarak dönüp Nottie'ye doğru atıldı. Nottie ise gram şaşkınlık belirtisi göstermeden kollarını kavuşturmuş, ona bakıyordu. Dietrich birdenbire, ne kadar uğraşırsa uğraşsın ona doğru hareket edemez hale geldi.

"Bir hanımefendinin karşısında bu şekilde davranman adabımuaşeret kurallarına uygun değil. Sanırım eğitilmen gerekecek!"