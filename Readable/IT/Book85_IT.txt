Un giorno, all'alba,
Una donna che danzava al suono della sua spada arrivò a Mondstadt.
Sebbene avvolta in catene lungo tutto il corpo,
Nel suo silenzio permaneva un canto:
Il canto della libertà. Il canto di un'alba più chiara oltre le mura,
Una ballata gioiosa cantata senza freni da un popolo libero.

Era lei la luce dell'alba della Compagnia del vagabondo,
Ma per l'aristocrazia divenne l'eterna notte.
Una volta le chiesi: "Perché sei qui per spodestare i nostri aristocratici?"
"Non sai che sono i primi tra noi tutti?"

"Perché poni le loro vite su un piedistallo?"
Giunse la sua voce, come una fresca brezza,
"Se sostieni che il vento sia tuo compagno,"
"Un tempo non lo era forse anche la libertà?"

Al suo triste pubblico narrò poi una storia:
Una storia sui giusti antenati dei nostri strozzini, che avevano un potere divino,
Una storia di angeli, dèi e vili draghi,
Una storia delle divinità e dei popoli tutti.
Ogni mito e leggenda trasformò in canzone,
Portata poi dal vento in ogni angolo del mondo.

Nell'arena degli aristocratici, la sua spada cantò ancora:
Il suo ultimo capolavoro, ma non fu perfetto.
Un cavaliere senza nome recuperò la sua spada dal campo intriso di sangue,
E la seppellì là dove i venti gentili si uniscono placidi.