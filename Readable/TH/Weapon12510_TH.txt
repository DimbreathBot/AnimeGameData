
ชื่อเต็มนั้นคือ "ดาบลอร์ดสิงโตเขาแดงเคลือบทองทะลวงหินทลายศิลา"
เป็นดาบอันเป็นที่รักของชายแปลกหน้าที่อ้างว่าเป็น "Otogi Kongou Lion King"

...แต่เนื่องจากชื่อทั้งสองยาว และชวนให้สับสนเกินไป
พวกเด็ก ๆ เลยเรียกดาบของเขาว่า "ดาบเขาแดง" และเรียกเจ้าของดาบว่า "ราชา Otogi"

ดาบเขาแดงเป็นอาวุธที่สร้างขึ้นจากเขาที่หักของมอนสเตอร์ที่นำมาลงอาคม
Bake-Kitsune, Bake-Danuki และวิญญาณชั่วร้ายทั้งหมดต่างก็ต้องคุกเข่าร้องขอความเมตตาจากดาบเล่มนี้
ขนาดเท็งงุผู้ยิ่งใหญ่อย่าง "Reizenbou แห่ง Mt. Yougou"
ยังหวาดกลัวต่อพลังอันชั่วร้ายของดาบ จนไม่กล้าออกมาเผชิญหน้ากับท่านราชา!

...แน่นอนว่าพวกเด็ก ๆ ไม่เชื่อเรื่องเหล่านี้ด้วยซ้ำ
ถึงกระนั้น ราชา Otogi ก็แข็งแกร่งมากจริง ๆ ให้คนเจ็ดคนมาผลัก ก็ไม่สามารถผลักเขาให้กระเด็นออกจากโดเฮียวได้
เมื่อพบเห็นเด็กที่เก็บผลไม้บนต้นไม้ไม่ถึง เขาก็จะเตะต้นไม้จน Lavender Melon ร่วงลงมา
แต่ก็เคยเตะต้นไม้จนหักโค่นโดยไม่ได้ตั้งใจ จนถูกคนชราไล่ตามตลอดทาง จนต้องหนีไปที่ภูเขา
อีกทั้งเขายังเคยพาเด็ก ๆ บุกเข้าไปยังงานชุมนุมจิบสุราพลางชมใบไม้เปลี่ยนสีอย่างเป็นทางการอีกด้วย
เขาตะโกนก้องว่า "Otogi Kongou Lion King มาที่นี่เพื่อปัดเป่าวิญญาณร้าย!"
และได้ประลองมวยปล้ำกับโอนิตัวเล็กที่น่าสนใจ แน่นอนว่าผลลัพธ์นั้นสุดจะน่าอดสู

ความสามารถของราชาก็ไม่มีอะไรนอกจากเรื่องนี้ ไม่มีแม้แต่คุณสมบัติที่จะไปแบกธงแห่งโชกุน
ถ้าอย่างนั้น ทำยังไงให้เหล่าโยไกในบทเพลงพวกนั้นยอมศิโรราบล่ะ เด็ก ๆ ถาม

"ก่อนหน้านี้ก็แค่ไปดื่มสุราชมจันทร์ ตากลมเย็นจนไม่สบายก็เท่านั้นเอง!"
ถึงแม้ว่าราชา Otogi จะแก้ตัว แต่เขาก็ไม่ลืมที่จะหัวเราะอย่างเต็มที่
ไม่รู้จริง ๆ ว่าไร้ยางอายหรือมั่นใจในชัยชนะกันแน่...

"ครั้งนี้ข้าจะต้องตัดเขาของโยไก แล้วนำมันกลับมาอย่างแน่นอน"
"ข้าจะแสดงให้พวกเจ้าเห็นถึงพลังของ Otogi Kongou Lion King"
"สิ่งมีชีวิตที่อยู่อีกฟากหนึ่งของท้องทะเล ก็ไม่ใช่คู่ต่อสู้ของข้า!"

"เพราะงั้นก็เชิญไปซ่อนตัวตามผู้ส่งสาสน์ของจิ้งจอกอย่างเต็มที่ได้เลย"
"เอาล่ะ รอข้ากลับมาก่อน แล้วจะมาเล่นมวยปล้ำเป็นเพื่อนพวกเจ้า"

พอพูดถึงคำว่ามวยปล้ำ สองพยางค์นี้ พวกเด็ก ๆ ก็นึกถึงโอนิตัวเล็กที่ส่งเสียงฮึมฮัม
แล้วพุ่งคำรามไปจับราชา Otogi โยนขึ้นไปบนท้องฟ้า...

หลังจากนั้น โอนิที่กำลังประลองมวยปล้ำอยู่กับราชา Otogi ก็พยายามที่จะหลบหนีหลังจากที่ถูกหักทั้งแขนและเขา
เท็งงุผู้ยิ่งใหญ่แห่ง Mt. Yougou ปลีกวิเวกอย่างสันโดษอยู่ในป่าเขา และไม่ปรากฏตัวต่อหน้ามนุษย์อีกต่อไป
ในท้ายที่สุดแล้วนั้น การคุยโวเกี่ยวกับดาบรูปทรงแปลก ๆ นี้ก็กลายเป็นเรื่องจริงในที่สุด
Otogi Kongou Lion King ประหลาดที่ร่อนเร่พเนจร ก็ไม่ได้ปรากฏตัวขึ้นอีกเลย
หลังจากนั้นต่อมา ต้น Lavender Melon ที่ถูกคนประหลาดเตะ ก็ได้ออกผลอีกครั้งหลังจากได้รับการดูแลอย่างระมัดระวัง