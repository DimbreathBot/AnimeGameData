Porta il miracolo dei Guiztli in fiore, e lascia che la Fiamma sacra illumini il tuo sorriso!
A nome di Tenochtzitoc, vi porgo i miei saluti con un balletto di benvenuto! Brilla, idol Pipilpan!
Ehi, tu! Stai percorrendo il sentiero della forza?
Ehi, tu! La ricerca di quel sentiero pervade la tua mente?
Ehi, tu! Il tuo cuore trabocca d'aspirazione?
Allora tu! Sì, tu! Sei a un passo dal diventare l'idol Pipilpan dei tuoi sogni, e l'opportunità è proprio davanti a te. Esatto, è il "concorso per idol Pipilpan"!

Modalità di partecipazione
Dopo aver ottenuto il riconoscimento dei tre giudici e raggiunto la finale, affronterai gli attori del Resort Dolcebrezza. Combatti per il titolo di imbattibile idol Pipilpan!

Regolamento dettagliato
1. Turni di qualificazione
Supera le prove dei tre giudici per qualificarti alla finale.
2. Finale
Verrà impiegato un sistema di valutazione per giudicare tutti i concorrenti sul palco e determinare il più meritevole del titolo di idol Pipilpan!

I tuoi giudici
"Campa": entusiasta insegnante di danza che trasforma la forza muscolare in quella di un idol!
Ohuitia: campione di vendite del Popolo delle Sorgenti, un vero maestro del marketing e genio dei servizi che tutti adorano!
Ionna: nota critica del mondo della moda di Fontaine, nonché osservatrice speciale del concorso per idol Pipilpan!

Giovani attori e attrici, partecipate al concorso per ottenere il riconoscimento dei nostri giudici! Intraprendete un viaggio per realizzare i vostri sogni e superare i vostri limiti! Diventate dei grandiosi idol Pipilpan e illuminate il Resort Dolcebrezza con la vostra luce sfolgorante!