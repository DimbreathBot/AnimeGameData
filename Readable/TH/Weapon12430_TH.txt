
ต้นมาตาที่เติบโตอยู่ใต้ Coatepec Mountain ในปัจจุบัน และหยั่งรากลึกอยู่ในรอยแยกของหินนั้น เดิมทีมันเคยเติบโตอยู่ที่อื่น
ตามที่นักเล่าเรื่องกล่าวมา มันสูงกว่าภูเขาไฟ หรือแม้กระทั่งเชิงเขาที่อยู่เหนือชั้นเมฆ
ผู้ส่งสารรุ่นเยาว์เคยโกรธแค้น Saurian ที่อยู่หลังเขา เพราะมันชอบหัวเราะเยาะท่าทางที่ดูทึ่มทื่อของเขา
ดังนั้นเขาจึงปฏิญาณว่า จะมุ่งหน้าไปยังยอดเขาที่สูงที่สุด เพื่อเก็บ Flamegranate จากต้นมาตากลับมาให้ได้
เพื่อแสดงความสามารถของตน ให้กับผู้ที่มีประสาทเฉียบไวที่สุดในหมู่ Yumkasaurus ผู้นั้น

แต่บนโลกนี้ไม่มีความสำเร็จอันยิ่งใหญ่ ที่สามารถบรรลุได้ด้วยความคิดเท่านั้น ถึงแม้ว่า
ผู้กล้าที่ชื่อว่า Burkina จะสามารถปีนขึ้นไปบนหน้าผาสูงได้ด้วยมือเปล่าและปลายนิ้ว
แต่กลับไม่สามารถต้านทานการก่อกวนจากปีกของ Saurian มีปีก ที่บินเยาะเย้ยอยู่เหนือยอดเขาได้
ยิ่งไม่ต้องพูดถึงพวกอสูรที่เฝ้าอยู่ใต้ต้นไม้ ที่แหงนมองรอให้ผลไม้สุก
แม้จะเห็นว่าผลไม้ใกล้จะสุกเต็มทีแล้ว แต่ Burkina กลับเข้าใกล้กิ่งที่เต็มไปด้วยผลไม้นั้นไม่ได้เลยด้วยซ้ำ
แต่ผู้กล้าหนุ่มไม่ได้รีบร้อน หลังจากพึมพำเล็กน้อย เขาก็หันหลังและเดินจากไปทันที

เขาได้มาอยู่ในชนเผ่าที่อยู่ร่วมกับ Saurian มีปีก เพื่อคอยดูแล Saurian ของพวกเขา
จากการสังเกตพวกมันวันแล้ววันเล่า ทำให้เขาคุ้นเคยกับสรีระและการเคลื่อนไหวของพวกมัน
เขาติดตามชาวเขาที่อยู่ใต้ภูเขาไฟ ใช้ค้อนหินยักษ์เพื่อฝึกฝนร่างกายของตน
และได้ขอคำแนะนำจากนักบวชใหญ่ ที่กำลังประกอบพิธีกรรมอย่างเนิบช้าในม่านหมอกปริศนา เพื่อลับประสาทสัมผัสและจิตสำนึกให้เฉียบไว

Tenoch ที่เดินทางมาถึงที่แห่งนี้ เมื่อเห็นเพื่อนที่ผมยุ่งเหยิง ก็เกือบจะไม่กล้าถาม
แต่หลังจากรู้จุดประสงค์ของอีกฝ่ายแล้ว เขาก็ซ่อนรอยยิ้มไว้ไม่อยู่ และเสนอให้อีกฝ่ายร่วมเดินทางไปกับตน
ผู้กล้าแห่งพงศ์พิดานพฤกษาปฏิเสธความหวังดีของเพื่อน เพราะเขารู้ว่าการฝึกฝนเหล่านี้
คือสิ่งที่ต้องแลกมาเพื่อให้ได้มาซึ่ง "ผลลัพธ์" และความหวังดีของเพื่อนนั้น
บางทีก็ใช่ว่าจะไม่มีสิ่งแลกเปลี่ยน เขาสังหรณ์ใจว่า ตนจะต้องชดใช้คืนให้ ในวันที่ชะตาลิขิตในภายภาคหน้าแน่นอน
ฝ่าย Tenoch เห็นเพื่อนตัดสินใจเด็ดเดี่ยวเช่นนี้ ก็ไม่ได้กล่าวเสนอว่าจะช่วยเหลืออะไรอีก
บอกเพียงว่า เพื่อการผจญภัยในครั้งนี้แล้ว เขาเองก็มีเรื่องที่พอจะช่วยได้อยู่บ้าง...

ในวันที่ผลไม้สุกงอม ผู้ส่งสารรุ่นเยาว์ได้แบกอาวุธที่เขาสร้างขึ้นร่วมกับเพื่อนไว้บนหลัง
ร่างอันปราดเปรียวและแข็งแกร่งของเขานั้น วิ่งข้ามหน้าผาได้เร็วกว่าวิ่งข้ามที่ราบเสียอีก
การเคลื่อนไหวของ Saurian มีปีกนั้น ถูกมองออกอย่างทะลุปรุโปร่งตั้งนานแล้ว และในทางกลับกัน พวกมันต่างหากที่ตกอยู่ในสถานการณ์ที่ยุ่งเหยิงแทน
ขณะที่เขากวัดแกว่งดาบตะขอในมือ อาจจะเพื่อหลบหลีก หรือต้านการโจมตีของพวกอสูร
ผล Flamegranate บนต้นมาตาก็ได้มาอยู่ตรงหน้าเขาแล้ว เขาจึงเหวี่ยงตะขอยาวออกไปเก็บเกี่ยวมันมา
แต่แล้วก่อนที่แผนจะสำเร็จ เพราะความย่ามใจจนประมาทของผู้กล้า ลมแรงบนยอดเขาจึงทำให้เขาเดินเซ
เขาใกล้จะตกจากที่สูงอยู่รอมร่อ เห็นทีตนคงจะแหลกเละ ไปพร้อมกับผลไม้ที่อยู่ในอ้อมแขนแล้ว...

ทันใดนั้นเอง เงาร่างสีเขียว ก็ปรากฏตัวขึ้นมาจากใต้ร่มเงาไม้อันหนาทึบ
ก่อนจะใช้ลิ้นอันยืดยาวของมันยิงเพคตินในปากออกมา แล้วพาผู้กล้าไปยังหน้าผาแห่งชีวิต
ที่แท้ก็เป็นมันนี่เองสู้กับ Burkina เจ้า Yumkasaurus ตัวนั้นแอบสะกดรอยตามมาตลอด
แต่สุดท้ายก็โผล่ออกมาช่วยเขา ให้รอดพ้นจากเสียงเพรียกของเทพราตรี ตอนที่เขาตกอยู่ในอันตราย

Burkina มอบ Flamegranate ให้กับ Saurian ผู้มีพระคุณที่ช่วยชีวิตเขาไว้ และได้รับการยอมรับจากอีกฝ่ายเป็นการตอบแทน
และนี่ก็คือเรื่องราวที่ผู้กล้าแห่งเพลิงหวน และราชาแห่งขุนเขา Kongamato กลายมาเป็นคู่หูกัน
ต่อมา เหล่าผู้กล้าของพงศ์พิดานพฤกษา ก็ได้ย้ายต้นมาตาของ Flamegranate ไปปลูกไว้ที่เชิงเขา
เพื่อเป็นการรำลึกถึง ผล Flamegranate ที่มีคุณภาพดีที่สุด จึงได้รับขนานนามว่า "ราชาแห่งขุนเขา" นับแต่นั้นเป็นต้นมา