คำนำ
ตั้งแต่คุณ Bossuet เป็นผู้อำนวยการศูนย์วิจัย Bossuet (เดิมคือสถาบันวิจัยอนุสรณ์ Alain Guillotin) เป็นต้นมา ศูนย์วิจัย Bossuet (เดิมคือสถาบันวิจัยอนุสรณ์ Alain Guillotin) ภายใต้การตัดสินใจที่แม่นยำ และการชี้นำที่ชาญฉลาดของคุณ Bossuet ก็ได้รับผลการวิจัยที่โดดเด่นและประสบความสำเร็จ ในทิศทางการวิจัยที่หลากหลายเป็นจำนวนมาก
จากความเลื่อมใสและความรู้สึกซาบซึ้งในตัวคุณ Bossuet (หมายเหตุ: ไม่ใช่มาจากคำบีบบังคับร้องขอของคุณ Bossuet) ผลการวิจัยที่มีความสร้างสรรค์อยู่ในระดับสูงของคุณ Bossuet จึงได้สรุปไว้ที่นี่เพื่อใช้อ้างอิงในอนาคต

นักวิจัยรุ่นเยาว์ Chisseray

...

ชื่อเรื่อง: การวิเคราะห์เชิงทฤษฎีและการออกแบบของโครงสร้างกลไกจักรกลแบบใหม่
ผู้เขียน: Bossuet และ Chisseray
บทนำ: บทความนี้ได้แนะนำโครงสร้างกลไกจักรกลแบบใหม่ในทางทฤษฎีแบบหนึ่ง และได้อธิบายหลักการทำงานและเงื่อนไขการออกแบบ การประมวลผลของโครงสร้างประเภทนี้ รวมถึงดำเนินการเปรียบเทียบมันกับโครงสร้างดั้งเดิม (โครงสร้าง Guillotin) การคำนวณแสดงให้เห็นว่า ตามหลักการแล้ว กำลังขับเคลื่อนที่ดีที่สุดสำหรับโครงสร้างดังกล่าวจะสูงกว่าโครงสร้างดั้งเดิมเล็กน้อย

หมายเหตุ:
บทความนี้ได้รับเลือกให้เป็นวิทยานิพนธ์ที่ดีที่สุดแห่งปีของศูนย์วิจัยวิทยาศาสตร์ทางวิศวกรรมพลังงานจลน์ Fontaine คุณ Bossuet จึง ได้รับตำแหน่งเจ้าหน้าที่เทคนิคชั้นสูง
นักวิจัยรุ่นเยาว์ Chisseray

...

ชื่อเรื่อง: การวิจัยประยุกต์และการควบคุมแบบซิงโครนัสเกี่ยวกับโครงสร้างกลไกจักรกลแบบใหม่
ผู้เขียน: Bossuet, Maillardet และ Chisseray
บทนำ: บทความนี้กล่าวถึง ความเป็นไปได้ของการควบคุมอวัยวะแบบซิงโครนัส โดยใช้การเคลื่อนไหวทางกลชนิดใหม่ และเสนอรูปแบบใหม่ของการแสดงออกทางศิลปะ

หมายเหตุ:
เฮ้อ ถ้าผู้อาวุโส Maillardet ไม่หมกมุ่นอยู่กับของเล่นเต้นรำประหลาด ๆ พวกนี้ก็คงดี...
นักวิจัยรุ่นเยาว์ Sevigne

กรุณาอย่าเขียนอะไรแปลก ๆ ในคอลัมน์หมายเหตุ
นักวิจัยรุ่นเยาว์ Chisseray

...