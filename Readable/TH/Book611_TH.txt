<image name=UI_UndergroundVestige_Map />

...ผลการวิเคราะห์ของทุ่งดอกไม้อมฤต... เป็นที่น่าทึ่งมาก โครงสร้างของสิ่งที่เรียกว่าดอกบัวศักดิ์สิทธิ์นั้น สลับทับซ้อนเหมือนเนื้อเยื่อร่างกายของฉันกับ Jakob... แต่กับลุง Karl ดูเหมือนจะไม่มีส่วนคล้ายเลย ผลลัพธ์ค่อนข้างแปลกประหลาด ฉันต้องการตัวอย่างข้อมูลเพิ่มเติมเพื่อตรวจสอบ... แต่คนของสถาบันไม่ยอมให้เราเก็บตัวอย่าง งกชะมัด...
...ที่เรากินคือขนมปังกรอบ ส่วนแยมก็ใกล้จะหมดแล้ว...

เมื่อเทียบกับพลังธาตุแล้ว พลังของควาเรนาห์ดูคล้ายกับ██มากกว่า... สสารและพลังงานที่ถูกหลอมรวมเข้าด้วยกัน... แม้ว่าควาเรนาห์จะต่อต้านพลังของ██ แต่ก็มีสติสัมปชัญญะของตัวเองเช่นกัน จึงอาจกล่าวได้ว่าทั้งสองมีธรรมชาติเหมือนกัน... เช่นเดียวกับที่ปรอทไม่หลอมรวมกับน้ำ แต่จะหลอมรวมกับ "ปรอท" อื่น ๆ...
...ดังนั้นจึงพอจะคาดเดาได้ว่าพลังของควาเรนาห์อาจจะเหมือนกับพลัง██...ที่ฉายลงมาบนโลกใบนี้ บางทีอาจเพราะความคิดนี้ ทำให้สถาบันตระหนี่นั่นเกิดแนวคิดที่จะ "ต่อสู้" ขึ้นมา... สิ่งที่สำคัญก็คือ บางทีเมื่อรวมหลักฐานนี้กับบันทึกของชาว Khaenri'ah แล้ว อาจจะสามารถอนุมานรูปแบบโลกได้...
...วันนี้ใช้สมองเยอะเหลือเกิน กินเมนูหวาน ๆ หน่อยละกัน จะกินแยมให้เกลี้ยงเลยคอยดู...

...บางครั้งเขาก็แอบร้องไห้ขี้มูกโป่ง แต่ก็พอเข้าใจแหละ เพราะฟันฉันเปลี่ยนหมดแล้ว เป็นผู้ใหญ่เต็มตัวละ แต่เขาเพิ่งจะเปลี่ยนซี่ที่สามเอง... ที่จริงตอนนี้ต้องเป็นเวลาชายามบ่ายนะ แต่ไม่รู้ว่า Alain ไปอยู่ที่ไหน...
...ฉันบอกเขาว่า รองผู้อำนวยการเคยบอกว่าจะกลับมาแน่นอน เธอเป็นคนเก่ง เป็นผู้ใหญ่ที่รักษาสัญญาและไม่เคยโกหกเด็ก ๆ เลย แต่พอเจออะไรมามากมายแบบนี้ ฉันก็เริ่มคิดว่าเธอคงไม่กลับมาแล้ว Jakob ก็คงรู้สึกอย่างนั้นเหมือนกัน
...แบ่งแยมผลไม้สุดท้ายให้ฉันและ Jakob...

...ตามบันทึกของชาว Khaenri'ah นั้น "Azosite" (บล็อกพลังงานบางอย่าง) จะถูกผลิตขึ้นมาที่นี่ ค่อนข้างสะดวกสบาย อย่างน้อยก็ดูปลอดภัยและมั่นคง... ดูเหมือนเดิมทีจะตั้งใจใช้มันจ่ายพลังงานให้กับกลไกการเกษตรบางอย่าง...
...แม้ว่าผลลัพธ์จะไม่น่าประทับใจนัก แต่เป็นเพราะวัตถุที่พวกเขาเลือกเป็นพลังธาตุบริสุทธิ์ที่ปราศจากเจตจำนง เหมือนกับความแตกต่างระหว่างผู้อำนวยการกับ Hydro Slime? ถ้าวัดจากความสามารถแล้ว เธอคงไม่ตายหรอกมั้ง หวังว่าจะไม่นะ...

...อ่อนแอมาก หากไม่ทำอะไรสักอย่าง คงไม่มีทางรอดไปจนถึง Fontaine ได้แน่...
...พลังน่าจะใช้... บ้าจริง ถึงแม้จะเข้าใจได้ เพราะแม้แต่บ้านที่อยู่ห่างไกลขนาดนี้ก็ยังจมดิ่งสู่ใต้น้ำจนหมดสิ้น ก็เป็นธรรมดาแล้วที่จะต่อต้านพลังเช่นนี้ แต่ชีวิตของ Jakob ต้องได้รับการปกป้อง ยังไงก็เป็นสถาบัน Narzissenkreuz...
...ตกอยู่ในอาการหมดสติ... แต่ฉันคิดว่าพลังอำนาจไม่มีผิดไม่มีถูก ผู้ใหญ่หัวโบราณเกินไปมากกว่า...
...เพิ่งจะนึกได้ว่าลืมกินข้าว วันนี้กินขนมปังกรอบไม่ใส่แยม

...เมื่อฟื้นคืนสติ... Jakob ลืมเลือนไปหมดแล้ว ทำให้ลุง Karl เริ่มสงสัย แต่บันทึกปลอมนั่นน่าจะมีประโยชน์ในตอนนี้...
...ข้อมูลที่ได้รับระหว่างนี้น่าสนใจมาก... จากเอกสารที่ชาว Khaenri'ah ทิ้งไว้และข้อมูลเหล่านี้ ทำให้ได้รับสมการบางส่วน...
...เพื่อเป็นการเฉลิมฉลองและบำรุง Jakob (ถึงแม้จะไม่จำเป็น แต่ได้รับปากกับเขาไว้แล้ว เพราะงั้นต้องเสแสร้งแกล้งทำสักหน่อย) วันนี้ลุง Karl เก็บผลไม้มา พวกเราเลยช่วยกันเคี่ยวแยม และใช้น้ำตาลที่เหลือจนหมด แต่ไม่เป็นไรหรอก เดี๋ยวเราก็กลับไปตามแผนแล้ว...

...สามารถคาดการณ์ได้จนถึงสิ้นสุดช่วงน้ำท่วมครั้งที่สอง (พวกเราตัดสินใจเรียกเหตุการณ์ก่อนน้ำท่วมว่า ช่วงน้ำท่วมครั้งที่หนึ่ง เพื่อที่จะได้แยกได้ถูก! ครั้งก่อนก็เป็นเพราะสับสนกับชื่อ ทำให้ Jakob นำข้อมูลมาผิด)...
...ถึงแม้จะไม่อยากยอมรับ แต่ไม่ว่าจะคำนวณกี่ครั้ง ผลลัพธ์ก็เหมือนเดิม ตรวจสอบกับ Jakob แล้ว... ก็ยากจะเชื่อ ทั้งการทำลายเอย ขาดตัวแปรเอย พรุ่งนี้ค่อยตรวจสอบใหม่ละกัน...

...และผลลัพธ์ที่ได้ก็ชัดเจนราวกับเหรียญที่ก้นสระน้ำพุ Lucine! Jakob เองก็เห็นแบบเดียวกัน... ต้องมีทางสิ... มันต้องมีทางสิ...
...ในกระบวนการนี้ ฉันได้ค้นพบจุดเปลี่ยนที่เป็นไปได้... แม้ว่าผลการคำนวณจะไม่เปลี่ยนแปลง แต่หากใช้วิธีการผลิตอื่นสะท้อนพลังของ... บางทีอาจสามารถสกัด "เจตจำนง" ภายใน ทำให้...ต้านทานแรงกระแทกได้...

...พรุ่งนี้ต้องเดินทางกลับ Fontaine แล้ว การเดินทางในครั้งนี้มีประสิทธิผลมาก เราได้เรียนรู้สิ่งใหม่ ๆ ที่สามารถใช้ประโยชน์...เพื่อหลีกเลี่ยงภัยพิบัติครั้งใหญ่ได้ แผนการของเราน่าจะไม่มีปัญหาอะไร ทุกอย่างขึ้นอยู่กับว่าฉันกับ Jakob จะทำได้มากน้อยแค่ไหน Jakob กลัวมากเพราะเขายังเป็นแค่เด็กน้อย แต่เขามีพละกำลังที่เหนือกว่าผู้ใหญ่ทุกคนอยู่แล้ว พวกเราและ Alain จะต้องหยุดหายนะครั้งนี้ได้แน่นอน
กลับไปคุยกับ Alain หน่อยดีกว่า
