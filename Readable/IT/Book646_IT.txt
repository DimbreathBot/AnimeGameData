Chiamatemi Poiret. Diversi anni fa, non importa quanti, venni a trovare mio zio Chesterton, un famoso detective alla Corte di Fontaine. Ero stanco della vita là fuori e non avevo più il becco di un quattrino. Potete immaginare la mia sorpresa quando mio zio mi chiese di aiutarlo sul caso Robben, il famoso ladro fantasma...

La Corte non dovrebbe essere così deserta a mezzanotte, eppure, in quel momento, non c'era nessuna persona nelle strade al di fuori della dimora di Monsieur Pierre. Solo il vento notturno d'autunno riecheggiava sotto la fredda luna come un'arpa uggiolante.
Nell'ombra la polizia e i giornalisti guardavano come avvoltoi la magione illuminata, aspettando l'arrivo di un certo "stimato ospite".
Come tutte le persone coinvolte, anch'io ero nascosto nell'ombra di un angolo della strada. La lunga attesa cominciava ad annoiarmi...
"Ci sta mettendo troppo. Pensi che Robben si farà vivo davvero?"
La giornalista dell'Uccello a vapore sembrava avere un'opinione diversa a riguardo, e rispose immediatamente:
"Certo che lo farà! Ha inviato un messaggio, affermando che ruberà e la Spilla Iridestella. Non si rimangerà la parola! L'unica domanda, in realtà, è che tecnica appariscente userà per arrivare sulla scena questa volta..."
"Mmm? Sembri un po'..."
"Ma certo! Sarebbe più strano il contrario, come potrei non essere affascinata dal ladro fantasma!"
E proprio mentre la giornalista mi raccontava con entusiasmo le "grandi gesta" di tale ladro, l'orologio scoccò la mezzanotte.
All'improvviso, ci fu una grande esplosione e le luci della casa si spensero all'improvviso. Prima che i nostri occhi si adattassero all'improvvisa oscurità, un intenso lampo eruppe dalla finestra della magione, tramutando la notte in giorno per pochi istanti.
Una volta recuperata la vista i poliziotti entrarono nella magione, e io li seguii nella stanza della collezione di Monsieur Pierre.
Sul piedistallo non c'era niente: la Spilla Iridestella era svanita!
Di fronte alla palese verità, i ruggiti di rabbia e le grida di sconcerto apparvero sterili e senza senso. Il trambusto della folla e lo strascinìo del fragore dell'esplosione generarono una miscela cacofonica che mi fece venire il mal di testa.
Dato che non avevo nulla da fare, seguii le parole di mio zio, facendo finta di investigare la scena del crimine prima di tornare a casa.
Prima di andarmene, sentii il suono dello scatto di una macchina fotografica dietro di me, e le parole per niente professionali della giornalista:
"Ah! Un'altra stravagante fuga di Robben, il leggendario ladro fantasma! Una performance straordinaria!"