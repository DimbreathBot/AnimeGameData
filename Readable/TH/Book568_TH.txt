...
แบบนี้มันไม่สมเหตุสมผล ต้องมีจุดไหนที่เข้าใจผิดไปแน่นอน
ฉันยอมรับว่า หลังจากออกมาจากห้องภาพนั้น ก็มีจิตรกรที่มีฝีมือไม่ธรรมดาหลายคนบุกเข้ามาในโลกของฉัน
ฉันต้องยอมรับว่า แม้พวกเขาจะไม่ได้ใช้เทคนิคการวาดที่โด่งดังอะไร แต่พวกเขาก็สามารถรังสรรค์ผลงานที่โดดเด่นออกมาได้ ถึงขั้นเหนือกว่าผู้ที่ถูกเรียกว่าปรมาจารย์ด้วยซ้ำ... พวกเขาต้องมีเคล็ดลับทางลัดบางอย่างแน่นอน!
และฉันก็ยอมรับว่า ยังมีบางด้านของภาพวาดฉันที่สู้พวกอาจารย์หัวโบราณพวกนั้นไม่ได้ แถมเถียงสู้พวกนักเขียนวิจารณ์ภาพวาดพวกนั้นไม่ได้อีก
แต่ทั้งหมดก็แค่เรื่องของเวลาเท่านั้น! ยังไงฉันก็ยังอายุน้อย พวกเขาทั้งหมดแก่กว่าฉันอย่างน้อยตั้งสองปี
พรสวรรค์และวิสัยทัศน์ของฉันไม่มีทางแพ้คนอื่นแน่นอน!
และไม่มีทางแพ้ให้กับคนธรรมดาพวกนี้ หลังจากที่ฝึกฝนมาอย่างหนักด้วย!
ยิ่งไม่มีทางเป็นอย่างพวกเขาด้วย ทั้ง ๆ ที่มีฝีมือการวาดภาพที่ไม่เลวแท้ ๆ แต่กลับยังหาหนทางที่จะวาดเส้นและแสงเงาที่จับใจฉันไม่ได้เลยสักนิด!
ถ้าให้เวลาฉันมากพอ ฉันต้องวาดผลงานชิ้นโบแดง ที่จะทำให้พวกเขาตกตะลึงอ้าปากค้างได้แน่นอน ฉันจะต้องทำได้แน่นอน!
ต่อจากนี้ ฉันต้องมุ่งมั่นศึกษาเทคนิคการวาด และเริ่มต้นเส้นทางการฝึกฝนของตัวเองแล้ว
ก่อนอื่นก็ต้องเตรียมเงินให้มากพอ หากต้องเสียแรงกายแรงใจมากมาย ไปกับการหาเลี้ยงตัวเองละก็ มันคงไม่ค่อยคุ้มค่าเท่าไหร่
ว่ากันว่าในพื้นที่ทะเลทรายของ Sumeru มีภูตวิเศษที่ทำให้ผู้คนสมหวังอยู่ ถ้าอาศัยพลังของภูตตนนั้น บางทีฉันอาจบรรลุเป้าหมายของฉันภายในเวลาอันสั้นก็ได้...
หากว่าโชคดี บางทีอาจได้รับอย่างอื่นมาเพิ่มด้วยก็ได้
ฉันควรเก็บทรัพย์สมบัติทั้งหมด และใช้ทุกวิถีทางตามหาภูตตนนั้นให้เจอโดยไว...
...
