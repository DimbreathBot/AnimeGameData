
Mizuhiki sanatı ile yapılmış bir omamori tılsımı.
Söylentiye göre, dilekleri ve dileklerin altında yatan sebepleri kendine bağlama gücüne sahiptir.

Bir zamanlar kudretli bir Kitsune, bana tapınak işlerini nasıl yürütmem gerektiğini öğretmişti.
O zamanlar, küçük bir balıkçı kasabasından Narukami'ye yeni gelmiş genç bir tapınak görevlisiydim.
Her evde bulunan bir çaydanlık kadar sıradandım ve çocukluktan gelen düşüncesiz ve meraklı tavırları henüz üstümden atamamıştım.
Leydi Saiguu'nun zarif fakat anlaşılması zor sözlerine her zaman biraz şüpheyle yaklaşırdım.

"Bu dünyada her şey iç içedir. Dolayısıyla, bir temeli olmayan önseziler somut gerçeklikten doğar."
"Bu sözde omamori tılsımı, aslında insanların dileklerini gerçekleştiremez ama dileklerin bu karmaşıklık içinde sonsuza kadar var olmasını sağlayabilir."

Tam bir kafa karışıklığı halindeki şaşkın ifademi görünce Leydi Kitsune gülmekten kendini alamadı,
piposuyla hafifçe kafama vurdu ve incelikle konuyu değiştirdi.

"Sanırım sen de kaderindeki kişiyle tanıştın, değil mi Hibiki?"

"İnsanın 'kaderinde' nasıl bu kadar kaba ve umursamaz biri olabilir ki?"

"Ah, öyle mi dersin?"

Ama sonuçta karanlık her şeyi yuttu.
O "kader" de artık yoktu.