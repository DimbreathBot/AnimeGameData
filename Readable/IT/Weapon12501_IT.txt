
Questa è la storia di un eroismo in grado di scuotere i cieli.
Anche il vile drago portato alla luce da un peccatore dell'antica nazione abissale
perse le sue oscure ali metalliche con grande orgoglio e gioia di Anemo.

Tanto tempo fa, l'oscuro drago Durin terrorizzò Mondstadt, spinto dall'invidia per la gloria della città.
Risvegliato dal suo sonno silvestre e dalle grida delle vittime di Durin,
l'Archon di Anemo si fece avanti e chiamò il suo fedele servitore al suo fianco.
In nome della vita e della libertà, l'Archon e il Drago del vento si ersero per affrontare il nemico.

In una battaglia che squarciò le nuvole celesti, Dvalin spiegò le sue sei ali benedette,
trafiggendo il cielo e lacerando le squame ferree di Durin con la forza di una lama colossale.
Mentre lo scontro faceva precipitare il mondo nell'oscurità, il Drago del vento colpì con i suoi artigli, come spade forgiate dal vento.
Questi penetrano in profondità nella carne scura e corrotta di Durin.

Lo scontro scosse i cieli, persino il sole tremò di paura.
Infine, Dvalin squarciò la gola di Durin con i suoi denti, e il malvagio drago precipitò dal cielo.
Benedetto dal suo dio, il Drago del vento ottenne la vittoria e salvò il popolo di Mondstadt.
Tuttavia, Dvalin rimase avvelenato dal sangue contaminato che aveva consumato, e il veleno serpeggiò tra le sue ossa.

Pur essendo un eroe, Dvalin fu costretto a soffrire in solitudine al fianco di creature malvagie attratte dal fetore del veleno.
Raggirato dall'Abisso, il Drago del vento cadde vittima del male e così nacque Terrore alato.
Infine, il suo padrone tornò per placare la sua mente delirante e alleviarne le sofferenze.
Il suo fedele amico in compagnia di un nuovo alleato combatté coraggiosamente per cacciare i mostri e ripristinare l'onore di Dvalin.

Negli anni in cui Dvalin dormiva, la gente di Mondstadt si dimenticò di lui.
Tuttavia, durante le tensioni del recente passato, il popolo è stato nuovamente testimone della sua imponente figura a sei ali.
Adesso, benedetto dall'Archon di Anemo, accompagnato dai canti di Barbatos,
in sella ai venti sconfinati, Dvalin prende nuovamente il volo.
