-Sahne V: İkiz İncilerin Dönüşü-
Erkek Oyuncu: Fan Jie
Kadın Oyuncu: Zixin
Komik Kötü Adam: Wu Wang

Perde I
(Fan Jie sahnenin sol üstünde, Zixin de sahnenin sağ üstünde durur. Wu Wang gözleri kapalı bir şekilde yerde yatar)
(Wu Wang'ın karanlık sığınağında Fan Jie ve Zixin el yordamıyla dolaşır)
(Karanlıkta elleri birbirine değer ancak karşıdakinin kim olduğunu bilmedikleri için panikle ellerini çekerler)
(Wu Wang uyanır)
(Kendi kendine söylenerek)
Wu Wang: "Bu kız neden vurdu ki bana? Üstelik o da benim kadar istekliydi."
Wu Wang: "Buralarda değil. Belki iç taraflara gitmiştir."
Wu Wang: "Hımm. Gece olmuş, üstelik kapı kapalı."
Wu Wang: "Duvarın üstünden atlamadıysa, nasıl kaçmış olabilir ki bu kız? Kapıdan kaçmadığı kesin!"
(Wu Wang koridora girer)
(Kendi kendine söylenerek)
Wu Wang: "Hah. Bizim elemanlar şişenin dibini görüp sızmış. Bir ışık bile yakmamışlar!"
Wu Wang: "Bir ışık bulayım da aramaya başlayayım."
(Wu Wang karanlıkta Fan Jie'nin ayağına basar ve ikisi de geri çekilir)
Wu Wang: "Haha, demek buradasın!"
(Wu Wang kollarını açarak Fan Jie'ye doğru atılır ancak Fan Jie eğilir. İkisi karanlıkta debelenirken, Zixin bir köşeye saklanır)
(Wu Wang nihayetinde Fan Jie'yi yakalar)
Wu Wang: "Yakaladım seni!"
(Kendi kendine söylenerek)
Wu Wang: "Hımm. Son karşılaşmamızda belin daha inceydi, değil mi?"
Fan Jie: "Kat kat giyindim, iyice ısınayım diye."
Wu Wang: "Haklısın. Soğuklarda sıkı giyinmek gerek."
Wu Wang: "Peki, boyun neden uzadı?"
Fan Jie: "Topuklu ayakkabı giydim, daha şık görüneyim diye."
Wu Wang: "Topuklu ayakkabı giymek zor olsa gerek."
Wu Wang: "Peki, ellerin neden bu kadar sertleşti?"
Fan Jie: "Şey... Yaklaş da söyleyeyim."
Wu Wang: "Tabii, tabii."
(Fan Jie kılıcını Wu Wang'a saplar)
Fan Jie: "Kılıç kuşandım, canını alayım diye."
(Wu Wang yere yığılır)

Perde II
(Kendi kendine söylenerek)
Fan Jie: "İğrenç adam. Bir darbede öldün demek."
Zixin: "Siz Fan Jie misiniz?"
Fan Jie: "Bu sesi tanıyorum. Siz Zixin Hanım olmalısınız!"
(Fan Jie ve Zixin kollarını uzatır ve birbirine dokunur)
Zixin: "Fan Jie!"
Fan Jie: "Çok acı çekmiş olmalısınız."
Fan Jie: "O şeytana haddini bildirdim. Geriye yalnızca adamları kaldı."
Fan Jie: "Liderlerinin öldüğünü görünce çil yavrusu gibi dağılacaklardır."
Fan Jie: "Korkmayın, kapıyı kıracağım."
(Fan Jie kapıyı kırar)
Zixin: "Ah! Siz gelmeseydiniz canımdan olmuştum."
(Dongtang, lento, innig)
Zixin: "Eviniz inciyle dolsun."
Fan Jie: "Gönlümüz hep ferah olsun."
Fan Jie: "Ayın ışığı daim olsun."
Zixin: "Bu da bizim sözümüz olsun."
Son