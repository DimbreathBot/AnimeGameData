
Gece çöktüğü gibi küçük kahraman kapıdan sıvıştı ve arkadaşıyla beraber pervasızca kurtların ormanına doğru koştu.
Sapanıyla yaban domuzlarını kovaladı, elindeki sert ağaç dalıyla hayali canavarların hakkından geldi.
Parıl parıl parlayan bir Periyi ormanın derinliklerine kadar takip etti ve karşısında bin yıldır gömülü olan bir hazine buldu.

Sarı ufak bir çiçekti bu hazine.

Daha sonraları yorgun kahraman, çocukluk odasına dönüp atıldığı ilk maceraların anılarını yad ederken sayfayı çevirdi.
Ne ilginçtir ki o kadar zamandır sakladığı sarı çiçek hâlâ solmamıştı.
Oysaki solmayan bir tek o kalmıştı. Aradan geçen yıllarda değişmeyen başka hiçbir şey yoktu.
