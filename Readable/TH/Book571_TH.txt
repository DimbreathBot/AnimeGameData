ตั้งแต่แยกจากพวกเธอวันนั้น ฉันก็เอาแต่ลองใคร่ครวญถึงคำพูดในคำพยากรณ์ "ดอกไม้ที่ไม่มีอยู่จริง" ฟังดูเป็นประโยคที่ย้อนแย้งกันเองนะ คิดดูสิ เมื่อดอกไม้ไม่มีอยู่จริง ก็ไม่อาจถูกรับรู้ว่ามีอยู่ได้ แปลว่าหากมันมีสิ่งนี้อยู่ ก็จะผิดไปจากคำชี้นำในพยากรณ์ เพราะฉะนั้น ฉันคิดว่าคำตอบไม่จำเป็นต้องเป็นพืชจริง ๆ ฉันไม่ได้คิดจะเสียมารยาทหรืออะไรนะ แต่บางที ผู้เขียนอาจจะไม่รู้จักพืชทุกชนิดบนโลกก็เป็นได้ (บอกได้เลยว่า ไม่มีใครกล้ายืนยันว่ารู้หมดทุกชนิดหรอก) ลองตอบชื่อพืชบางชนิดที่ไม่ค่อยเป็นที่รู้จักดู ก็น่าจะเป็นอีกวิธีที่น่าลองนะ

ในจดหมาย ฉันแนบลิสต์รายการพืชพรรณหายากมาด้วย ฉันได้เขียนคำอธิบายคร่าว ๆ ให้กับพืชทุกชนิดในนี้แล้ว หวังว่าจะมีชื่อพืชที่ตรงตามความต้องการของเธออยู่นะ

โชคดีล่ะ

<right>Tighnari</right>