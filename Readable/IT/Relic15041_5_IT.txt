
Era un'epoca in cui le nazioni non erano ancora state fagocitate dal disastro oscuro,
un tempo in cui le persone si stavano ancora godendo i loro ultimi anni d'oro.

Si dice che un ricercatore erudito e di grande talento avesse viaggiato nelle varie nazioni per molti anni.
Aveva già letto tutte le cronache della Rtawahist, oltre ad aver consultato scrupolosamente le biblioteche del Nord.
Tuttavia, persino dopo aver esaminato i documenti più vecchi, non riusciva a trovare quello che cercava...
Era un Elisio oscuro, miracoloso ed estraneo a questo mondo.

Aveva visitato ogni angolo del mondo conosciuto, eccetto quella landa desolata e incontaminata.
Si trattava della terra di frontiera a nord, nota come Nod-Krai. Lo Tsar di Snezhnaya aveva ordinato di esplorare e sviluppare quel territorio solo qualche anno prima.
In quella terra di confine non vi erano ricercatori rinomati, né tracce di civiltà antiche.

"Che vita inutile e senza senso! Questo sarà l'ultimo posto in cui potrò cercare",
pensò prima di partire per Nod-Krai.
"La speranza sarà anche svanita, ma non posso arrendermi ora."

Scorse ancora una volta la verità che aveva cercato da tempo... Forse perché il suo desiderio era stato finalmente esaudito.
E, infine, scoprì il sentiero peccaminoso che conduceva all'Elisio oscuro.
Ora tutto ciò che rimaneva da fare era aprire la porta, quella che aveva sognato innumerevoli volte, con le sue stesse mani,
qualunque fossero stati i mezzi da impiegare e il prezzo da pagare...