Günün son ışıkları da kaybolurken, orman karanlığa görülmek üzereydi.
"Sevgili ablacığım, değişme vaktimiz geldi."
Magdalene, kollarında taşıdığı Dietrich'i bir anda yere bıraktı.
"Ablacığım, gitmeden önce söylemek istediğim bir şey var. Senin için bir hediyem var. Umarım beğenirsin."
Bunu söyledikten sonra parmakları hafifçe parlamaya başladı ve bu parıltı, nihayetinde göz alıcı bir ışık küresine dönüştü. Magdalene, ışık büyüsü kullanıyordu.
"Tamamdır, bundan sonra sana iyi davranması gerekiyor. Sessiz ol, sakın bir şey söyleme."
"Ne var? Niye bu kadar gizemli davranıyor—" Dietrich, ne olduğunu anlamadan sessizce bir şeyler mırıldandı ancak ufak tefek bir el, ağzını sıkıca kapatarak onu susturdu.
Bir an sonra, artık "değişmiş" olan kız Dietrich'in ağzına alelacele bir şey tıktı.
"Bu da ne?"
Ağzına tıkılan şey Dietrich'in kendi kılıcının kabzasıydı.
Dietrich bir zamanlar bu kılıcı gururla taşırdı.
"?"
Dietrich bir şey söylemek için ağzını istemsizce açtı.

"Yaşamak istiyorsan onu sertçe ısır." diyen Nottfriga elini havaya kaldırdı ve Dietrich'in boynundaki tasma anbean sıkılaşmaya başladı. Dietrich nefessiz kaldığını hissedebiliyordu. Direnecek gücü olmadığı için tek yapabildiği Nottfriga'nın dediği gibi kabzayı sertçe ısırmaktı.

Dietrich'in kafasını kaldıran Nottfriga, "Kulağını iyi aç. Birazdan bu kılıçla kendini koruman gerekecek. Cahil, işe yaramaz ve şımarık bir velet olsan da burada ölmen benim için epey bir soruna sebep olur." dedi kısık bir sesle. "Sonuçta, henüz sana verdiğim dersin sonuna gelmedik. Bu kadar kolay ölürsen işin tadı kaçar."
Gecenin cadısı konuşmasını bitirdi ve ellerini geri çekerek kıyafetlerine çekidüzen verdi.
Tasma gevşeyerek normal haline döndü ve Dietrich ağzından ve burnundan nefes alarak akciğerlerini bir kez daha doldurabildi. Ancak çenesiyle kılıca uyguladığı baskıyı azaltmaya cesaret edemediği için hâlâ rahatça nefes alamıyordu.

Çok geçmeden, uzaklardan bir karmaşanın sesleri gelmeye başladı.