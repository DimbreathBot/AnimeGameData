Kedicik
Güzel kedi, cici kedi. Ne çok sever miyavlayıp kaşımayı başını.
Gözlerinden kaçamaz hiç, bizim köyün fareleri!

Müdür Xiao
Liman sorumlusu gider uykusuna, derince uyurken ortalığı yıkar horultusu.
Uzaktan, Toprağın Efendisi'nin karın gurultusu gibidir bu; lakin yakından andırır koca bir yaban domuzunu.

Okyanus Seyri
Denizin güzelliğinde gözlerimi şenlendirirken, masmavi sular çeler yüreğimi.
Biraz ötedeki gemilerin yelkenleri, devasa bir karidesin kolları ve bacakları misali.

Yeniden Okyanus Seyri
Gözlerim yorgun, kalbim bitap düşene dek günbegün denizi seyreder dururum.
Yıllar yılı hep yazarım, hep okurum; fakat şiirlerimin dinleyicisi bir tek ben olurum.
Geçer zaman ve açar gemiler yelkenlerini, denize kaçan küçük cesur bir nehir balığına benzer her biri.
Öyle ya da böyle yükselecektir dalgalar ve boğacaktır şiirsizleri; yükselsin deniz, ben yazarım şiirlerimi.

Sokaklarda Bir Gece Vakti
Pek çokları doyururken karnını, ne güzeldir seyre dalması yıldız gibi aydınlatan sokak lambasını.
Heyhat! Changchang isimli zavallı sokak köpeğine huzur yok bu gece, ağlaması inletiyor sokakları.

Tianheng Dağı
Tianheng büyüktür, Tianheng uzun; Tianheng kudretli bir kale duvarı gibidir üzerinde ulusumuzun.
Aşamaz onu canavarlar ve eşkıyalar. Tianheng Dağı, teminatıdır huzurumuzun!

Limanda Bahar
İpeksi yeşil örtü bahar vakti gösterir kendini, çiçekleri üzerine işlenmiş tıpkı bir nakış gibi...
İpek gibi dokusu, belli belirsiz kokusu, hem ipek hem çiçekten midir mis gibi oluşu?

Sakatata Övgü
Bu Zhongyuan Usulü Sakatat Şiş çöpe gidecek. Fazla tuzlu olmuş, bunu kim yiyecek?
Bir kaşık aldım, dilim damağım kurudu. Söylendim durdum. "Daha tuzsuzu yok muydu?"
"Bizde böyle." dedi Su Er'niang oradan. "Kimileri yiyemez ama yiyecek bir sürü kişi çıkar buradan!"
