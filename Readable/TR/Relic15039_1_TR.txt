
Kuzey diyarının kudreti için çaldığında boru sesleri, yıldırım gibi gürleyen adımlar sarstı yeri.
Donmuş tundrada uzanan demir raylar misali, soluk alevler fırlatıyorlar dört bir yana.
Majesteleri Çariçe'ye sadık, hiçbir Haberciye bağlı olmayan bir birlik,
Parıldayan beyaz yıldızların altında yeni ve saf bir dünya yaratmaya ant içti.

Sınır bölgesinde yaşayanlar, kendilerine özerklik verilenler bile ana vatanın çocuklarıydı,
Zira sonsuz sevgisinin ışığında Çariçe, onun buyruğuna giren kimseyi terk etmezdi.
Bu sınır birliğini yöneten Kıdemli Subay, ilk yıllarından beri bu sarsılmaz inanca sahipti.
Ta ki cehennemin kapılarının önünde durana ve hiç kimsenin sevmediği ruhları görene dek.

Saldırma talebi henüz onaylanmamıştı fakat o çoktan kararını vermişti:
Acımasız felaketin musallat olduğu masumları kurtarmak için bunca yol geldik;
Karanlık canavarların bu toprakları yok etmesine ve annelerin, çocukların hayatlarını çalmasına nasıl müsaade edebiliriz?
Güç sahibi olanlar buna emir diyorsa öyle emrin canı cehenneme.

...
Böylece zehirli pus kuzeyden esen bir rüzgarla temizlendi ve şafağın ilk ışıkları, kapkaranlık bulutları delip geçerek mavi yeryüzünü bir kez daha aydınlattı.
Savaş sona ermişti fakat yüksek kuleye zaferle dönen bir kahraman yoktu ortada; yalnızca bir suçlu ve kurtarmak için kendini riske attığı çocuklar vardı.
Planın gidişatı bir nebze değişmiş olsa da hain doktor oralı olmadı, zira hedefine ulaşmıştı.
Firar, Çariçe'ye ihanet... Bunlar ağır suçlardı fakat yeni bir yeminle affedildi.
Kemiklerden yapılmış bir merdivenin üzerinde yeni savaşçılar başlıyor nöbetlerine, dipsiz dalgalar kuruyana dek gözcülük yapmak üzere.