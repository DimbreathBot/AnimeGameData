—Arka Bahçem Tüm Evrenden Birazcık Daha Büyük—
Ike adındaki siyah saçlı çocuk, "Şu an yapabileceğim tek şey senin yardımını istemek." dedi ve Vera'ya bir mutfak bıçağı verdi.
Dolaba geri gitti ve dokunaçları delicesine kesmeye başladı.
"Gel de şu kapağı kapatmama yardım et! Bir dokunacın saldırısına uğrarsan, bu mutfak bıçağıyla kendini koru!" dedi Ike. Gözlükleri bodurlopla kaplanmıştı. "Çabuk ol! Bu şeytani varlığın Delphi'ye ulaşmasına izin veremeyiz!"
Ike'ın dediklerini duyan Vera, Ike'ın kapağı kapatmasına yardım etti. Vera, dokunaçları geri püskürtürken, Ike'ı yanlışlıkla iki kez sırtından bıçakladı. Neyse ki Ike'ın iyileştirme büyüleri oldukça etkiliydi.
"Sana her şeyi açıklayacağım. Benim yaşım aslında binden fazla ve bu kapak da evrendeki her yere açılan bir geçit. O dokunaçlı canavar da Büyük Macellan Bulutu'ndaki kadim canavarlardan biri. Oraya bir şey almaya gitmiştim de." Ike o anda tepeden tırnağa bodurlopla kaplanmıştı. Konuşurken, bir yandan da Vera'nın elbisesiyle gözlüklerini sildi. "Şey... Bilmek istediğin başka bir şey var mı?"
"Tal kim?" diye sordu Vera aldırış etmeden.
"Bir zamanlar insan yiyen bir kalede yaşayan kötü bir ruh. Ona boyun eğdirdiğimden beri bana uşaklık yapıyor. Nedense sana oldukça dostane yaklaştı."

Vera'nın ebeveynleri, ona hep aile kurmanın insanların kaderi olduğunu ve yuva sahibi olmanın dışında hayaller kurmanın anlamsız olduğu söylerdi. Arkadaşı Sachi ise ona bir keresinde, onun gibi neşeli bir kızın uzak diyarlardan biriyle evlenmesi durumunda tüm köyün katlanılmaz derecede yalnız kalacağını söylemişti.
(Sachi'nin bunu söylemesinin asıl sebebi çelimsiz bir çocuk olmasıydı. Oğlanlarla oynamak zorunda kalırsa zorbalığa maruz kalacağını biliyordu.)
"İnsanlar hâlâ yeterince olgun değil. Siz çocukluğunuzun harikalarını yaşarken, benim de ikinize rehberlik etmem gerekiyor." dedi Ike ve kollarını Vera'ya doğru uzattı. "Gençliğe giden uzun yolun her adımında şarkılar söyleyeceksiniz."
Avcı Kolu'ndan Ebedi Cehennem'e, Zaman Nehri'nden Yıldız Denizi'nin derinliklerine...
"Uzak olan bir yer ne kadar 'uzak' sayılabilir ki? Evrenin herhangi bir yeri arka bahçem kadar sıkıcı." dedi Sachi.
"Uzaklardaki her şeyin ölçüsü kalbinde hissettiklerindir." diye cevap verdi Ike. "Yani benim kalbim tüm evrenden birazcık daha büyük."