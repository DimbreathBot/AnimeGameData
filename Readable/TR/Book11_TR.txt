"Neden insan dilini öğrenmek istiyorsun?"
Bir keresinde küçük tilkiye bu soruyu sordum.
Ortak dilde neşeli bir şekilde yanıtladı:
"Böylece, bir insana dönüşünce onlarla arkadaş olabilirim!"
"Neden insanlarla arkadaş olmak istiyorsun?"
Bu soru onu üzmüş gibiydi, bakışlarını yere çevirdi.
"Uzak ormanda bir çocuk gördüm."
"Üstünde gri kıyafetler vardı. Bana baktığında fark ettim ki gözleri, kurtların gözleri gibiydi." diye ekledi.
"Üzerinde çalıştığım büyüde daha yeni ustalaşmıştım ve arka ayaklarımın üstünde heyecanla koşuyordum. Çimlerde koşmak çok eğlenceliydi! Ama maalesef tilkiler, boy farkından dolayı insanların gördüğü şeyleri göremez, aldığı kokuları alamaz."
"Sonrasında ne olduğunu tahmin ediyorsunuzdur öğretmenim! Korkunç gerçek birden kafama dank etti. Kaybolmuştum."
O gün başından geçenleri anlatırken sesinde bir keder vardı.
Daha sonra ormanın derinliklerine doğru ilerlemiş ve korkunç canavarlarla karşılaşmış.
Tam işinin bittiğini düşünürken, gri kurt çocuk ağaçların arasından fırlamış ve canavarları korkutup kaçırmış. Daha sonra tek kelime etmeden arkasını dönüp ormanın içinde kaybolmuş.
Neşeli bir şekilde şöyle dedi:
"Eğer bir insana dönüşüp de onun dilini konuşabilirsem, onu takip edip onunla arkadaş olabilirim!"
Bu cevabı duyduğumda kendimi sormaktan alıkoyamadım:
"Ben, senin arkadaşın değil miyim?"
Küçük tilki içtenlikle ortak dilde cevap verdi:
"Annem, bunun farklı bir şey olduğunu söyledi çünkü siz benim öğretmenimsiniz. Ama size bunu söylersem üzülebilirmişsiniz."
Düşünceli bir şekilde kafasını öne eğdi. Bu zor meseleyi düşünürken, yumuşak kuyruğunu hafifçe etrafındaki karahindibalara çarpıyordu.
Birden haykırdı.
"Buldum!"
"Eğer ben sizin bilmediğiniz bir şey biliyorsam, sizin öğretmeninizim demektir."
"Eğer ikimiz de öğretmensek ikimiz eşitiz demektir... Yani arkadaş olabiliriz!"
Hâlâ herkesin konuştuğu bu dile yabancı olsa da, elinden gelenin en iyisini yaparak çabucak cümlesini söyledi.
"Öğretmenim, lütfen izin verin de size sadece benim bildiğim büyüleri öğreteyim."