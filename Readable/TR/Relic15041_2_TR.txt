
Kişinin kendi makamının sınırlarını aşması halihazırda hıyanettir.
Yasaklı karanlık bilgiye bulaşmak ise çok daha ağır bir suçtur.

Buna rağmen Rauthvangi hiçbir zaman kendini savunmaya çalışmadı, çünkü yalnızca tek bir ışık vardı kalbinde.
Mahkeme kısa süre sonra hükmünü verdi: Araştırmacı, Universitas Magistrorum'dan atılacak ve sürgün edilecekti.
Onun gibi bir yabancı için sürgün, ölüm cezasından bile daha korkunçtu.
Nitekim sürgün, tanrılara sırtını dönenlere layık görülen kadim bir lanetti. Yeryüzüne çıktıkları gibi hızla lanetin pençesine düşerlerdi.
Böylesi bir ceza, başlı başına krallığın soylu ideallerine ihanet edildiğine ve yeraltı diyarının çöküşüne işaretti.
 
Ancak kraliyet emirlerine karşı gelinemezdi. Üstelik Cennetin derinliklerini gördüğü için, kendisini bekleyen geleceğe artık dayanamayacağını gayet iyi biliyordu.
"Ey anlamsız hayat, solup git. Hiç değilse bir anlığına da olsa gerçeğe şahitlik ettin."
Rauthvangi sonunda mağaradan çıktı ve gerçek güneşe adım attı.
Yine de muazzam bir acı içinde haykıran yoldaşlarının aksine, ona hiçbir şey olmadı.

Sanki evrenin kudretli varlığı o anda önünde belirip,
karanlığın lütfunu bahşetmek için herkesin içinden onu seçmişti.
Hem sevinç hem de üzüntü içinde görevini anladı sonunda.

"Dünyayı aydınlatan da, onu küle çeviren de aynı alevlerdir."
"Benim kaderim ise kendini alevlerin içine atan güvelerden farksız."