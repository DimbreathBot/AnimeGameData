—Atto III: Le perle sono nuovamente smarrite—
Protagonista maschile: Fan Jie
Protagonista femminile: Zixin
Personaggio comico: Nonna Zhang
Antagonista: Wu Wang
Ruoli comici: Wu Yi, Wu Er

Scena I
(Zixin e Fan Jie entrano da entrambi i lati del palco)
(Ad alta voce)
Fan Jie: "All'alba i cani abbaiano con molto entusiasmo."
Zixin: "Il sole splende e il ghiaccio sulle grondaie si scioglie."
(A parte)
Fan Jie: "Sei per caso la signorina Zixin?"
Zixin: "Ebbene sì! E tu sei Fan Jie?"
(Dongtang, senza misura)
Fan Jie: "Stanotte ti ho sognata."
Zixin: "Ero triste perché ci eravamo separati, benché sapessi che ti avrei rivisto presto."
Insieme: "Che i desideri del mio cuore possano avverarsi."
(A parte, insieme)
Zixin: "Oh, mio eroe..."
Fan Jie: "Oh, graziosa fanciulla..."
(A parte)
Fan Jie: "Il sole sta sorgendo alto a est e il lavoro del porto sta per iniziare. Devo andare."
Fan Jie: "Signorina Zixin, arrivederci."
(Zixin lo saluta e lo guarda andare via. Fan Jie si volta mentre si allontana. Zixin abbassa brevemente la testa mentre Fan Jie esce. Zixin si torce le mani).
(Dongtang, lento, innig)
Zixin: "Ah, che codarda! Mi sono girata all'ultimo momento!"
(Zixin esce)

Scena II
(Entra Wu Wang il donnaiolo, vestito di verde e col colletto aperto, insieme ai suoi compari Wu Yi e Wu Er)
(Ad alta voce)
Wu Wang: "Io sono il meraviglioso Wu Wang e sono il padrone di queste strade."
Wu Wang: "Oggi sono molto annoiato, dunque passeggio alla ricerca di svago."
(A parte)
Wu Wang: "Wu Yi! Wu Er!"
(A parte insieme)
Insieme: "Sì, signore?"
(A parte)
Wu Wang: "Oggi ho voglia di mangiare qualcosa di nuovo. Qualche idea?"
Wu Yi: "Magari alcune polpette di gamberetti dorate?"
Wu Wang: "Mi sono stancato di carni pregiate e pesci paffuti. Le polpette di gamberetti dorate mi sembrano una buona idea."
Wu Wang: "Wu Er, va' a cercare un ristorante che venda una porzione di polpette di gamberetti."
Wu Er: "Subito."
Wu Wang: "Aspetta. La frittura dev'essere dorata e lucente, non una minima traccia di bruciatura."
Wu Er: "Non una minima traccia di bruciatura, capito."
Wu Wang: "Fermo. Devono anche essere tutte della stessa misura. Non ce ne dev'essere neanche una più grande o più piccola delle altre."
Wu Er: "Devono avere la stessa misura, capito. Vuole ripetermi le istruzioni?"
Wu Wang: "Non ce n'è bisogno."
Wu Er: "Ha qualche altra richiesta, signore? Basta dirlo."
Wu Er: "E se il ristorante non è all'altezza delle aspettative, facciamo la stessa cosa di sempre..."
Wu Yi: "Ovvero?"
Wu Er: "Ovvero non gli diamo neanche un singolo Mora, ovvio."
Wu Wang: "No, un attimo, guardate quella pescheria laggiù: la bellezza di quella ragazza riempie più di un pasto prelibato."
(Dongtang, lento, innig)
Wu Wang: "Andiamo lì e cerchiamo di ottenere più informazioni... Meglio ancora se riusciamo a rapirla."
(Wu Wang si gira verso Zixin)
(A parte)
Zixin: "Vuole comprare del pesce, signore?"
Wu Wang: "Ma certo, ma certo. A quale famiglia appartieni, signorina, e dove sono i tuoi genitori?"
Zixin: "Sono cresciuta qui al molo. I miei genitori sono anziani, quindi gestisco da sola la pescheria per arrivare a fine mese."
Zixin: "Perché me lo chiede, signore?"
(Si gira, sottovoce)
Wu Wang: "Ottimo, ottimo. I suoi genitori non sono nei paraggi. È decisamente un'ottima occasione."
(Si gira di nuovo verso Zixin)
Wu Wang: "Quindi, signorina, sei già fidanzata o la promessa sposa di qualcuno?"
Zixin: "No, signore, perché sono sempre impegnata a lavorare."
Zixin: "Ma, signore, cosa c'entrano i matrimoni col comprare il pesce?"
(Si gira, sottovoce)
Wu Wang: "Molto bene, molto bene! Non ha promesso fedeltà a nessuno. Se finirà nei guai nessuno verrà a salvarla."
(Si gira di nuovo verso Zixin)
Wu Wang: "Allora, signorina, per caso sei innamorata di qualcuno?"
(Zixin abbassa la testa e non risponde)
(Dongtang, senza misura)
Wu Wang: "Guardate come abbassa gli occhi senza dire nulla. Ciò significa che non ama nessuno! Il male si insinua tra i miei pensieri e li controlla..."
Wu Wang: "Avvicinatevi, amici miei, e prendetela. Non perdiamo tempo e non sprechiamo la sua bellezza."
(Wu Wang, Wu Yi e Wu Er escono portandosi dietro Zixin)

Scena III
(Nonna Zhang entra)
(A parte)
Nonna Zhang: "Signore e signori, se assistite spesso alle opere teatrali di Yun Jin e conoscete bene il teatro, allora sapete già cosa sta per accadere."
Nonna Zhang: "Perché andiamo di corsa direttamente al feroce scontro?"
Nonna Zhang: "Ma prima che l'eroe si faccia avanti, dovrà essere baciato dalla buona sorte."
Nonna Zhang: "Quando il male infuria senza controllo disturbando le vite delle persone, o quando i tempi e le maree sono tumultuose, ecco che appaiono gli eroi."
Nonna Zhang: "Raccogliete tutto il vostro coraggio e le vostra gesta verranno ricordate. Ma se siete dei conigli..."
Nonna Zhang: "Chi ricorderà mai se il vostro nome era Zhang Jie, Wang Jie o Fan Jie?"
Nonna Zhang: "Inoltre, la gente comune come noi deve dimostrare di avere coraggio, e fare in modo che tutti conoscano la storia del salvataggio della nostra bella."
Nonna Zhang: "Vediamo cosa farà Fan Jie."
(Fan Jie entra)
(A parte)
Nonna Zhang: "Orsù, per quale ragione sei arrivato solo ora?"
Nonna Zhang: "La signorina Zixin è stata appena rapita da Wu Wang, il famoso delinquente!"
(Dongtang, allegro)
Fan Jie: "Oh, no!"
Fan Jie: "Sentendo quelle parole mi sono spaventato, ma non immaginavo che una catastrofe fosse così vicina."
Fan Jie: "Quel criminale brucia, ruba e uccide per divertimento. Se dovessi farmi avanti..."
Fan Jie: "Molto probabilmente non ne uscirei vivo."
(Nonna Zhang lancia il filo di perle a Fan Jie)
Nonna Zhang: "S-Signore, che facciamo?"
(Dongtang, allegro)
Fan Jie: "La vista di queste perle aumenta la mia determinazione..."
Fan Jie: "Come potrei mai lasciare una fanciulla nelle mani di quel criminale?"
Fan Jie: "Col filo di perle in mano, sguaino la spada furente. Umilierò Wu Wang. Implorerà pietà."
(Fan Jie e nonna Zhang escono)