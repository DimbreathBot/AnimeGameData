
Eski asilzade, lütfen bu oldukça yaşlı ve kör olan adamın sözlerine kulak ver.
Gurabad'daki derse, yapay çiçeklerin yok oluşuna kulak verin.
Köylü krala ve Cinlerin çılgın aşkı ile öfkesine kulak verin...

Efsaneye göre Kumların Efendisi, sevgilisinin ölümünden sonra Cinler aracılığıyla insanlıkla bir anlaşma yaptı.
Yalnızca demir gibi bir yüreğe sahip olanlar ve yozlaşmadan ırak olanlar,
Ancak bir haraçgüzar olabilir ve çobanın bir sürüyü gütmesi gibi halkı yönetebilirdi.
Böylece efendisinin merhametli ama katı bakışları altında Cin kararını verdi...
Ormazd, daha genç bir çobanken zambakların arasına doğan Liloupar'a aşık oldu.

"Büyük bir ceza ve kırmızı şarabın dökülmesi pahasına, sana yüz nesil sürecek bir lütufta bulunacağım."
"Biz Cinlerin çılgın aşkı, hırs ve istekle zincirlidir ve kendi kendine verilen intikamı da beraberinde getirir."

Ancak Ormazd ay ışığının altında bu uyarılara pek kulak asmadı...
Sanki kaderle zincirlenmiş olan bu ceza, bu cesur gençten oldukça uzaktaydı.
Cinin önderliğindeki bu genç çoban, kabilesinin lideri oldu.
Zaman ilerledikçe de bölünmüş düşmanlarını yendi ve kendini haraçgüzar olarak buldu.

Gurabad, bir kayalık duvarda yapay bir çiçek gibi açtı ve ölümlülerin başkenti oldu.
Bir zamanlar çoban olan Ormazd, artık Kumların Efendisi'nin haraçgüzarı olmuştu.
Çiçekler açmış ve hava güzel kokuyla dolmuş olsa da hiç kimse...
... En acı ve şiddetli yok oluşun bu çiçeklenmeyi takip edeceğini bilmiyordu.

Ustası tarafından söylenen hikayeleri göz önünde bulunduran Xiphos, safir şehrine...
... Mazide kumların altına gömülü, gelecekte de sonsuz rüzgarla tekrar edecek derslere doğru yolculuğuna başladı...
