Carissima Anna,\nho ricevuto la tua lettera e ho saputo cosa sta succedendo a casa.
Mi dispiace, ma abbiamo appena iniziato a fare progressi nell'analisi delle antiche rovine, e mi è stato chiesto di aiutare a studiare il Kuuvahki.
Inoltre, il Lord Messaggero ha richiesto espressamente che sia io a occuparmi di questa ricerca. È un'occasione più unica che rara... Non posso dire di no.
E sebbene il lavoro qui sia estenuante, e io spesso abbia da ridire con gli altri, tutti i ricercatori mi rispettano. E qualunque sia il loro numero, sono comunque sempre più di quelli che mi rispettano a casa.

Naturalmente terrò a mente quanto mi hai detto.
Farò attenzione con la praporshchik Tatiana. Tranquilla, non è la prima volta che navigo. Andrà tutto bene.

Per quanto riguarda il problema del triangolo di cui parlavi nella lettera, sospetto che una linea ausiliaria asintotica ti porterà alla soluzione. I dettagli del metodo sono i seguenti...