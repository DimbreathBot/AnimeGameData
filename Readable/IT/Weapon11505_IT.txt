
Si dice che quando sorse Liyue, Rex Lapis camminava sulla terra con una spada di giada.
Nonostante la costante usura dovuta all'età, per quanto fosse intrisa di sangue, la lama di giada conservava ancora la stessa lucentezza di quando era stata fabbricata.
Il sangue è stato lavato via dalle piogge millenarie, ma i pensieri e i rancori accumulatisi non possono essere eliminati così facilmente.

"La nefrite ha l'anima del cuore gentile del Bishui, e col tempo si purificherà dai rancori residui al suo interno."
"Ma chi allevierà l'agonia che la stessa giada prova per essere diventata uno strumento di mattanza?"

Queste parole di un amico dimenticato da tempo erano allo stesso tempo un lamento e un sospiro.
Tuttavia, gli inesorabili ingranaggi del destino avrebbero offuscato quelle parole tanto compassionevoli.

Nel corso di diversi lunghi anni, molti tra coloro che un tempo facevano baldoria insieme divennero nemici mortali,
mentre quelli che si tradivano o scontravano in duelli mortali finirono con il condividere una bevuta, scacciando il loro astio.
Così è stato anche per questa preziosa spada, realizzata un tempo per essere data in dono a una certa persona.
Anche questa giada è stata tagliata per amore della pace e del lusso.

Quando i calici di vino si riempiono di sangue, e quando i sentimenti più teneri vengono distrutti dalla fredda ambizione e trasportati come polvere dal vento,
i doni non dati e i legami sottintesi diventano come lame affilate con cui fendere gli amici di un tempo.