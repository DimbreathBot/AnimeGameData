
Una possente e nobile spada lunga che irrompe come un lampo di luce dalle profondità della notte.
Il filo della spada non venne mai macchiato di sangue.
Si dice che, nel corso delle generazioni, molte delle spade per i più nobili cavalieri siano state realizzate sul modello di questa.

La lama scura si confondeva nelle notti di epoche passate con facilità,
perché a quel tempo la gente aveva timore di accendere il fuoco di notte.
Secondo alcuni bardi, si tinse di nero durante l'epoca dell'aristocrazia.

La lettura dei racconti e delle canzoni dei suoi nobili antenati piantò i semi della ribellione nel cuore del giovane nobile.
Quando venne il momento, abbandonò la sua onorevole casa, rubò questa spada e si diede alla macchia per le strade.
Lì si aggirava per i vicoli bui e le taverne come la gente comune, mettendo a frutto la sua nobile abilità con la spada derubando i ricchi per dare ai poveri.
Nell'oscurità della notte, era possibile vedere la spada di un ricco arsenale spostarsi di tetto in tetto, e tra i vicoli bui nelle mani di qualcuno dal sangue altrettanto nobile.
Il filo incontaminato della lama rimase immacolato, così come il cuore del ladro gentiluomo che si era allontanato dalla sua stirpe corrotta.

Tuttavia, il vino, le canzoni e la giovinezza sarebbero svaniti, e molte cose sarebbero successe.
Alla fine, al chiaro di luna, seppellì la sua amata lama e prese la via del mare.
Si ricordò di quella notte in cui l'aveva rubata dalla cripta della sua famiglia,
e del voto fatto alla sua famiglia, al passato e al presente, alla sua terra e a suo fratello giurato Eberhart:
"Anche se di poco, voglio usare la mia forza per cambiare questo mondo oscuro."
