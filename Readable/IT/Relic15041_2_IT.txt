
Oltrepassare i confini della propria posizione è già di per sé un atto di lesa maestà.
Addentrarsi nell'oscura conoscenza proibita è un'offesa ancora più grave.

Ma Rauthvangi non cercò mai di difendersi, perché nel suo cuore albergava solo quella luce.
Poco dopo, la corte emise il suo verdetto, e il ricercatore venne espulso dall'Universitas Magistrorum e condannato all'esilio.
Per uno straniero come lui, l'esilio rappresentava una punizione ancora più terrificante della morte.
Dopotutto, l'esilio era una maledizione antica, riservata a quelli che avevano voltato le spalle agli dèi; e quando questi ultimi sarebbero tornati a calpestare la terra, la loro ira sarebbe stata inesorabile.
Una punizione del genere era un tradimento dei nobili ideali del regno, segno di una nazione sotterranea in declino.

Ma gli ordini reali non andavano trasgrediti. Inoltre, colui che aveva visto le profondità dell'Elisio sapeva bene che non poteva più sopportare ciò che lo attendeva.
"Svanisci, o inutile vita. Se non altro hai potuto scorgere la verità, ancorché per un breve istante."
Rauthvangi infine emerse dalla caverna e venne toccato dall'autentica luce del sole.
Eppure, a lui non successe nulla... a differenza degli altri al suo fianco, che ora strillavano in preda all'agonia.

Era come se la grande esistenza dell'universo si fosse manifestata davanti a lui,
e che questa avesse scelto, tra tutti, di conferire a lui la grazia delle tenebre.
Fortunatamente, ma anche tragicamente, egli riuscì infine a compiere la sua missione.

"Le fiamme illuminano il mondo, ma sono anche ciò che lo riduce in cenere.
E il mio destino è come quello d'una falena che si getta nella fiamma."