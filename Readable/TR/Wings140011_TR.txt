"Yani, bu sefer sana getirdiğim gizemli aygıt..."

Ulak, bu yeni icadın kökeni hakkında konuşmak için Alkazar Sarayı'nın efendisinin yanına gelmişti ama karşı tarafın bakışlarının başka bir şeye odaklandığını fark etti.

"Hayır, hayır, o değil. O benim öğle yemeğim. Gizemli aygıt, yan taraftaki o kanat... Evet o!"
"Hımm... Gerçeği söylemek gerekirse kanadın ardındaki hikaye ile yemeğin çok alakasız olduğu söylenemez..."
"... Şey, Bayan Alice'e göre bu kanat Teyvat'ta yapılmamış ve buraya çok uzak bir yerden süzülerek gelmiş..."

O uzak yerde, birisi bir keresinde şöyle demişti:
"Şenliksiz bir hayat, hanı olmayan uzun bir yol gibidir."
Lezzetli yemekler, rahatlatıcı müzikler, eğlenceli bir ortam, keyifli günler ve en önemlisi herkesle birlikte yaşanan anılar.
Kusursuz bir ziyafet harika anıları beraberinde getirir, bu nedenle harika bir anı ile hatırlanması çok yerinde olur.
Ancak düşünceleri sadece kağıda yazmak herkese biraz salaş geldi.
Ne de olsa, birkaç parça kağıt ve birkaç satırlık bir metin, bir kişinin düşüncesinin ne kadar geniş olduğunu göstermeye yetmez.
Nihayet herkes kafa kafaya verdi ve gerçek anlamda parlak bir çözüm buldu.
"Ziyafetin sonunda kafamızı kaldırdığımızda gördüğümüz şey parlayan yıldızlı gökyüzü olduğu için hadi dileklerimizi yıldız ışığına yazalım!"
Ne de olsa düşüncenin kendisi şekilsiz bir ışık gibidir ve sadece hatırlamak ona eşsiz bir şekil verebilir.
Herkesin anıları birleşip bir araya geldiğinde, düşüncelerin kendisi de sonsuz gökyüzüne dağılmış parlak yıldızların akışına katıldı.

"Hadi uç, uzaklara git. Kanatlarında dileklerimizi, mutlu şarkılarımızı ve güzel ziyafetlerimizi taşı. Düşüncelerimizle birlikte yıldızların en uzak köşesine, düşlenen yarınlara ulaş..."

Karanlık gökyüzüne bakarken gördüğün kayan yıldızlar, uzak dünyalardan gelen küçük dilekler olabilirler.
Bir çocuk gibi gözlerini kapatıp yıldızlar kayarken dilek tutarsan en tatlı rüyalar senin olur.
Ve belki de tutacağın dilek, parlak bir kayan yıldıza dönüşür ve uzak diyardaki başka birinin dileklerinin yerine getirildiğini görmesini sağlar.

Öyleyse bu kanat, gökyüzünde ilk kez dans eden dilekler arasında en sürekli olanı.
Ne zaman ve nerede olursa olsun, aralarında milyonlarca yıldız uzaklığı olsa bile yine de birisiyle birlikte uçmayı ister.

"... Ve böylece Bayan Alice, onun dileklerini yerine getirerek ona bugünkü şeklini verdi."

"Peki ben bu hikayeyi müşterilere nasıl anlatacağım? Onlara ziyafet başladığında bu kanatların gökten düştüğünü söyleyebilirim!"
Ancak böyle demesine rağmen, Lord Sangemah Bay kendisinin de tedarikçisinden duyduğu bu hikayeyi görev duygusuyla sana anlattı.