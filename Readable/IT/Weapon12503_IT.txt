
Un tempo, c'era un famoso canto popolare che faceva così:
"Dona al bardo la ricchezza accumulata."
"Dona il tuo bouquet a quella fanciulla così aggraziata."
"Prendi del vino così amaro da far lacrimare."
"Bevi per il passato ormai dimenticato, e canta per il domani che l'alba ha da annunciare."

Nella terra dove le canzoni e la musica sono trasportate dal vento, la gente ha uno spirito allegro ma sensibile.
Si dice che ci sia stata un'epoca in cui il tiranno Decarabian e i nobili al potere vietarono alcune melodie e certi accordi,
poiché la gente attenta avrebbero colto lo spirito di resistenza celato dietro alla musica dei bardi e dei cantanti.
In effetti, già in passato canzoni e inni venivano usati per comunicare tra i ribelli.

Ai tempi del predominio dell'aristocrazia, la Chiesa che venerava l'Archon di Anemo venne sconvolta da uno scisma.
Da una parte c'era il clero, che mangiava alla tavola dei signori, e che con loro ribaltava le statue dell'Archon mentre scrivevano canzoni e inni di lode.
Dall'altra, c'erano gli uomini pii che non avevano un incarico clericale, e che camminavano per le strade, le cantine e il mondo oltre le mura.
Questi uomini pii bevevano alcool a buon mercato, benedicendo schiavi e plebei con i testi sacri originali, che circolavano tra la gente e con le parole trasportate dal vento.
E nel mentre, scrivevano canzoni e poesie proibite.

Quando la gladiatrice di una terra straniera innalzò la bandiera della ribellione, insieme all'Archon di Anemo risvegliatosi,
l'anziano uomo pio noto come Pastore anonimo mobilitò i veri fedeli della Chiesa di Favonius.
Insieme a molti altri, versarono il loro sangue di martiri su questi campi color smeraldo.
E insieme, intonarono un canto per salvare la nazione, la seconda parte finora sconosciuta di quel vecchio canto popolare:

"Lasciate l'acciaio tagliente a coloro che daranno la vita per la lotta."
"Ai ladri una forca ardente preparate."
"Le frecce ormai consunte aguzzate."
"Perché quando sentiremo risuonare la musica, la testa delle bestie abbatteremo."
