"สักวันหนึ่ง Dodoco ทุกตัวจะโลดแล่นไปตามกระแสลมและกระแสน้ำในมหาสมุทรเพื่อออกไปผจญภัย" คุณแม่ท่านหนึ่งที่ทั้งอ่อนโยนและสวยงามเคยกล่าวไว้เช่นนี้
เป็นอย่างที่แม่ของเธอพยากรณ์เอาไว้ เมื่อ Dodoco ได้ยินเพื่อนรักอย่าง Klee ตัดสินใจจะไปผจญภัยที่ดินแดนแห่งสายฟ้า Dodoco ของเราก็มีความสุขอย่างมาก
การได้เพลิดเพลินกับอาหารเลิศรสที่ร้าน "Good Hunter" กับ Klee และฟังการขับร้องของนักกวีพเนจรร่วมกันนั้น แน่นอนว่าเป็นสิ่งที่ Dodoco ชื่นชอบที่สุดอยู่แล้ว
แต่สิ่งที่ Dodoco ชอบมากกว่านั้น ก็คือการได้นับดวงดาวบนฟากฟ้า และสานดอกไม้ป่าเป็นมงกุฎดอกไม้ด้วยกันกับ Klee
ถึงอย่างไร "Dodoco" ทุกตัวก็ปรารถนาที่จะโลดแล่นไปตามกระแสลมและกระแสน้ำในมหาสมุทรเพื่อออกไปผจญภัยกันทั้งนั้น

ในการเดินทางไปยังดินแดนแห่งสายฟ้าอันไกลโพ้น ไม่เพียงแต่จะต้องเดินทางฝ่าสายลมแรงเท่านั้น แต่ยังต้องข้ามคลื่นลูกใหญ่อีกด้วย
แต่ Dodoco ไม่กลัวลมคลั่งพัดกระหน่ำ เพราะนั่นเป็นพรจากเทพแห่งลม
และ Dodoco ก็ไม่กังวลเรื่องคลื่นซัดสาดเช่นกัน เพราะมันเป็นเด็กที่กล้าหาญ
แต่ Dodoco ไม่ยอมให้ Klee ต้องเผชิญกับอันตรายเหล่านี้
เพราะ Klee คือเพื่อนรักของมัน เพื่อนรักก็ต้องคอยปกป้องกันและกันสิถึงจะถูก
และ Dodoco ก็ไม่อยากแยกจาก Klee ด้วย
ถ้าไม่มี Klee การผจญภัยทั้งหมดก็จะเป็นเหมือน Sweet Flower ที่ไม่อาจผลิดอกออกผล ทั้งโดดเดี่ยวและทุกข์ทรมาน
ต่อให้จะเดินทางทั่วทุกตารางนิ้วของดินแดน Teyvat หรือข้ามผ่านสายน้ำและลำธารทุกแห่ง มันก็ไม่มีประโยชน์อะไรหรอก
เพราะฉะนั้นไม่มีอะไรต้องลังเลแล้ว Dodoco จะขึ้นเรือไปผจญภัยกับเพื่อนรักอย่าง Klee!
ถ้านั่งเรือไป งั้นก็ไม่สามารถโบยบินไปตามสายลมอย่างอิสระ และไม่สามารถแหวกว่ายอยู่ในทะเลอย่างมีความสุขได้
แต่จะมีรอยยิ้มของ Klee และเรื่องราวของพี่ Albedo อยู่
เท่านี้ก็คุ้มค่าแล้วล่ะ

<image name=UI_KleePictureBook_Alpha/>

ในเมือง Inazuma ดินแดนแห่งสายฟ้า ดอกไม้และหญ้าล้วนเป็นสีม่วง แม้แต่ปลากับนกก็ยังเป็นสีม่วง ทุกสิ่งอย่างล้วนเป็นสีม่วงหมดเลย
ถ้าวาดพวกมันทั้งหมดออกมาเป็นภาพล่ะก็ มีหวังสีม่วงของพี่ Albedo คงจะไม่พอใช้แน่ ๆ
แต่เสียดายที่พี่ Albedo ไม่มีเวลาวาดรูปกับ Klee และ Dodoco เลย
พี่ Albedo เป็นผู้ใหญ่ บางครั้ง "ผู้ใหญ่" ก็มีธุระของผู้ใหญ่เหมือนกันนั่นแหละ
แต่โชคดีที่ยังมี Klee คอยอยู่เคียงข้าง Dodoco!
Klee มีวิธีหาความสุขได้เสมอ ตราบใดที่ Dodoco มี Klee อยู่ข้าง ๆ ก็จะไม่มีวันเบื่อหน่ายแน่นอน

Klee มีเพื่อนใน Inazuma เยอะแยะมากมาย ทั้งพี่อัศวินผู้มีเกียรติ, Paimon แล้วยังมีพี่ Yoimiya อีกด้วย
พวกเขาทั้งหมดสร้างการผจญภัยที่สนุกที่สุดเท่าที่เคยมีมาใน Inazuma ไปกับ Dodoco!
ยะฮู้ เพื่อการผจญภัยครั้งยิ่งใหญ่!

พี่อัศวินผู้มีเกียรติพา Dodoco ปีนขึ้นไปบน Mt. Yougou ที่สู๊งสูง
เมื่อทุกคนปีนเขาจนเหน็ดเหนื่อยแล้ว เลยหยุดพักที่ใต้ต้น Sacred Sakura แล้วก็ผล็อยหลับไป
แต่พอตื่นขึ้นมา ทุกคนก็มีปีกเหมือนเท็งงุเลย
ปีกของ Klee เป็นสีแดง ของพี่ Yoimiya เป็นสีทอง และของพี่อัศวินผู้มีเกียรติเป็นสีฟ้า
ส่วน Paimon... ถึงไม่มีปีก Paimon ก็บินได้อยู่แล้ว ดังนั้น Paimon ก็เลยไม่มีปีก
ปีกของทุกคนกางออกพร้อม ๆ กัน จากนั้นก็มีลมกระโชกแรงพัดมา
"ฟู่ววว..." เป่าผมพี่มิโกะจนยุ่งหมดเลย
แย่แล้ว ต้องรีบบินหนีก่อนที่พี่มิโกะจะโกรธ

การผจญภัยครั้งยิ่งใหญ่นี้สนุกมากจริง ๆ แต่... "จ๊อกจ๊อก" ท้องของ Klee เริ่มร้องแล้วสิ
โอ๊ะโอ ลืมเรื่องนี้ไปได้ยังไงเนี่ย ของกินแสนอร่อยเป็นสิ่งสำคัญของการผจญภัยครั้งใหญ่เลยนะ
"ง่ำง่ำง่ำ" แล้วทุกคนก็ซื้อ Dango มาแบ่งปันกันกินอย่างมีความสุข
Dodoco กับ Paimon กินของตัวเองหมดในพริบตา และ Dodoco ที่กินอิ่มหนำสำราญแล้วมองดูรอยยิ้มของ Klee ก็อดไม่ได้ที่จะคิดว่า...
การได้เจอกับ Klee และทุกคน เป็นสิ่งที่มีความสุขที่สุดที่เคยเกิดขึ้นกับ Dodoco เลย!

<image name=UI_KleePictureBook_Alpha_A01/>

โอ๊ะ ลืมเรื่องสำคัญไปเลย ที่จริงแล้ว หากอ่านมาถึงตรงนี้ แสดงว่าคุณเองก็เป็นส่วนหนึ่งของการผจญภัยครั้งใหญ่นี้เช่นกัน
ผจญภัยไปด้วยกัน หัวเราะไปด้วยกัน เพลิดเพลินอาหารแสนอร่อยไปด้วยกัน คุณผ่านเรื่องราวเหล่านี้มาแล้ว แน่นอนว่าต้องเป็นเพื่อนที่ดีของทุกคนอยู่แล้วสิ
ถ้าอย่างนั้น คุณก็มาดูดอกไม้ไฟของพี่ Yoimiya ด้วยกันกับเราเลยสิ

<image name=UI_KleePictureBook_Alpha_A02/>

ขณะที่ทุกคนกำลังดูดอกไม้ไฟอย่างมีความสุข พี่ Yoimiya ก็พูดขึ้นมาว่า:
"ตราบใดที่จินตนาการยังไม่เหือดแห้ง หัวใจก็เป็นอิสระกว่าสิ่งอื่นใด"
Klee เองก็พูดขึ้นมาว่า: "เราจะเป็นเพื่อนที่ไม่มีวันแยกจากกันตลอดไป"
ดูสิ Dodoco มีความสุขมากแค่ไหนที่ได้อยู่กับเพื่อนสนิท
ตอนนี้ คุณเป็นเพื่อนของ Dodoco แล้ว เพราะฉะนั้นคุณเองก็ต้องมีความสุข และออกไปผจญภัยครั้งใหญ่กับเพื่อนสนิทของตัวเองเช่นกันนะ

