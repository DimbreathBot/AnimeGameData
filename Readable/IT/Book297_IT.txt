Fantasmagoria

"Il sogno continua..."

Tali parole appaiono in mezzo a qualsiasi racconto, e furono grossomodo quelle pronunciate dalla Kaiserin dell'Immernachtreich. Questo non è certo l'enigma che tormenta la stragrande maggioranza dei lettori, ma dobbiamo comunque partire da qui.

Ozvaldo Hrafnavins
Il possente signore dei Nachtraben. Se la forza in battaglia di Fischl si potesse considerare un 10, e le Bestie del mondo fossero in media un 15, la forza di Ozvaldo potrebbe essere considerata un 13. Ha dato prova della sua grande forza distruggendo Dämmerung nel volume 1.
*Detto questo, il Nachtvorhang è la vera nemesi di Dämmerung.
Per quanto riguarda poi quello che Ozvaldo prova per Fischl, il signor Nine non crede sia infatuazione, ma più probabilmente una forma di imprinting comune tra i volatili.
(Nota della caporedattrice: A prescindere da quanto dice l'autore, cari lettori, siete liberi di interpretare le relazioni dei personaggi dell'Immernachtreich come più vi aggrada.)

A parte questo, il titolo di "Principe Nachtraben" non è particolarmente amato, considerando che i corvi della notte sono sempre stati famosi per essere cospiratori e portatori di maledizioni. Ozvaldo probabilmente insistette per avere questo titolo, altrimenti, come avrebbe potuto un semplice "Re della notte" essere chiamato così prima dell'Immernachtreich?

Bestia del mondo: Gesamtkunstwerk
Questa è, con una discreta probabilità, la Bestia del mondo che l'Immernachtreich dovrà affrontare in questo ciclo. La sua forza in battaglia è pari a circa 30.
In una causalità di un distante passato, se il filosofo Zarathustra non fosse stato scelto, l'autore di opere avrebbe trionfato nella lotta per la volontà del mondo.
Quando Gesamtkunstwerk salirà sul palco del teatro dell'opera dell'apocalisse, anche molte altre Bestie del mondo che risiedono al centro dell'universo inizieranno inesorabilmente ad apparire.
Nell'ultimo volume, la debolezza della Bestia del mondo: Benedizione delle sette lacrime (la cui forza di combattimento era pari a 10 e pertanto uguale a quella di Fischl) era piuttosto insolita. All'inizio, la Benedizione si limitò semplicemente a piangere per Zarathustra, una scelta tutto sommato comprensibile.
Sia Zarathustra che il Musicista esistono per lodare la Prinzessin der Verurteilung. Uno proclama l'agonia che le attanaglia il cuore e l'altro la grandezza delle sue fatiche. Data la sua vergogna per queste cose, la Prinzessin ovviamente non favorirà il secondo.

Sommernachtgarten
Si dice che i più abili nelle arti magiche possiederanno dei domini della conoscenza tutti loro. I loro amori, odi, desideri, gelosie, devozioni e passioni dell'anima saranno conservati qui. In altri romanzi, questo spazio viene chiamato "Terra d'estate".
Il Sommernachtgarten della Prinzessin è qualcosa di simile. È davvero un peccato che questo concetto non sia mai stato esplorato a fondo.

Il sospettato eterno ritorno
Diversi dettagli della storia hanno spinto la gente a domandarsi se la Kaiserin dell'Immernachtreich abbia vissuto le stesse esperienze di Fischl.
Il padre di Fischl non è certo una semplice ombra. È una persona maestosa e possente, la quale aiuta Fischl a liberarsi dei suoi dubbi. Per quanto riguarda poi la madre di Fischl, la Kaiserin, le sue azioni e gesta sono prova che si tratta di un personaggio davvero interessante. Ma le uniche parole che usciranno dalla sua bocca saranno: "Il sogno continua".
Nell'ultimo volume, la madre di Fischl si era già spenta, pertanto questo volume non ha riportato queste parole.
Ma mentre l'universo entrava nel suo epilogo e ogni cosa al suo interno fluiva nell'Immernachtreich, la madre di Fischl pronunciò un'altra frase enigmatica...
"Trova il senso da qualche parte. La notte si infittisce..."

"Trova il senso da qualche parte. La notte si infittisce, ma il sogno continua."
Adorati lettori, spero riuscirete tutti a trovare felicità in questo mondo in cui il sole sorge ancora ogni giorno.

Raccolta di domande e risposte
D: Gentile signor Nine, posso chiedere quale sia la relazione tra la figlia dell'Imperatore celestiale nella "Leggenda dell'alabarda distrutta" e Fischl von Luftschloss Narfidort?
R: Credo che la tragedia avvenuta verso la fine del volume 5 della "Leggenda dell'alabarda distrutta" sia stata causata dal protagonista maschile e dall'attrazione della figlia dell'Imperatore celestiale per lui. Pertanto, ho voluto creare una Prinzessin der Verurteilung che non avesse alcun bisogno di un protagonista maschile. Questa è stata la base per "Fiori per la principessa Fischl".
Alla fine, tuttavia, ho scritto il sesto volume dell'"Alabarda", che ha salvato il finale. Probabilmente, ci sono state delle influenze reciproche dovute al fatto di scrivere due serie contemporaneamente, ma sono rimasto piuttosto soddisfatto del risultato.

D: In uno scontro tra il padre di Mir (l'asura Khan e la sua spada Laevatain) al massimo delle sue forze e Gesamtkunstwerk, chi vincerebbe?
R: Inizialmente, non volevo rispondere a questa domanda, ma la caporedattrice ha detto che non pubblicheranno il mio prossimo manoscritto se non lo farò. In tal caso, scommetterei tutti i miei Mora su Gesamtkunstwerk.

D: Signor Nine, in "Addio Frau Welt" ha detto che temeva di soffrire di perdita di capelli. Come sta ora?
R: Posso chiedere alla Casa editrice Yae di non accettare questo genere di domande? E la gente legge davvero quanto viene aggiunto nelle nuove edizioni?
(Nota della caporedattrice: Oh, ma i lettori si preoccupano molto per te! E sì, sono anche molto interessati all'acquisto delle nuove edizioni.)