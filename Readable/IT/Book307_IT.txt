Per il momento, concluderemo gli aneddoti su Itaru la Volpe nera. Scusate se vi sembro assillante, ma ci sono alcune vecchie questioni su cui vorrei esprimermi.
Per qualche motivo ormai sconosciuto, Urakusai fece infuriare Lady Saiguu al tempo. Tuttavia, Lady Yae si offrì di raccontarmi altri dettagli della storia dopo aver buttato giù dai due agli otto bicchieri.
Questo è un romanzo, ovviamente, quindi è naturale il mio desiderio di trasformare quelle parole in una storia mai prima documentata.
Quando la Saiguu Kitsune lasciò le terre di Hakushin per prendere il suo posto al Gran Santuario di Narukami, Lady Yae non era ancora nata. Pertanto, gli anni della sua gioventù furono ricchi di storie e racconti sulla sacerdotessa, che lei adorava e rispettava moltissimo.
È anche per questo che Lady Yae si recò poi al Gran Santuario di Narukami dopo essere partita per le sue avventure.

A causa della loro parentela, Lady Saiguu aveva un debole per Lady Yae, sebbene, oggigiorno, quest'ultima parli il meno possibile di quei tempi...
E, sebbene in quanto romanziere il mio compito sia quello di intrattenere, mi tratterrò dal rivelare troppo in merito al passato di Lady Yae, così da non venire schiacciato dalla penna della caporedattrice.

Ma torniamo a Urakusai. Non è più chiaro in che modo Urakusai fece infuriare Lady Saiguu al tempo, ma si sa che le sue azioni possano essere state collegate alla successiva incursione dell'Abisso.
Tuttavia, dopo che Urakusai venne cacciato, la Saiguu Kitsune non abitò più presso il Gran Santuario di Narukami, stabilendosi invece permanentemente al Tenshukaku.

"Sta per giungere un disastro che avvolgerà la terra e il cielo. Il mio dovere è difendere la gente e proteggere la nostra signora, pertanto devo andare al fianco della Shogun."

Quando Lady Saiguu partì per la seconda volta, Lady Yae era molto giovane. La persona che lei aveva inseguito fino ad allora l'aveva abbandonata di nuovo. Fu solo quando il terribile disastro travolse l'arcipelago che capimmo il significato delle parole di Lady Saiguu...
Ma era troppo tardi, e le cose non andarono come speravamo.
Lady Saiguu ci lasciò di nuovo. Questa volta per sempre.

Cinque secoli potranno sembrare lunghi a dei mortali, ma le gioie e i dolori portati da quanto accadde in quel periodo sia a esistenze fugaci che ad altre più durature non sono facili da ignorare.