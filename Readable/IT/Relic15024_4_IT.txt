
Ogni anno, quando sbocciano i Fiordispirito, il villaggio di Qiaoying si prepara per le cerimonie del tè.
Quando i fiori appassiscono, i fiori del tè infusi con nove profumi vengono presentati nella sala del villaggio.
I Fiordispirito sono fugaci, proprio come il passaggio di un Adeptus.
Oltre al nome ambiguo di "Signore delle erbe", si è lasciato dietro anche molte leggende nebulose e frammentarie.

In una di queste, la forma di Adeptus del Signore delle erbe diviene i rami di un antico albero di tè.
In un'altra, vola sulla montagna degli Adepti in groppa a una bestia malvagia che aveva sottomesso.
C'è anche una storia che racconta...

La giovane raccolse la mantella, che poi indossò frettolosamente coprendosi il capo, arrancando verso la riva.
Si sarebbe vergognata se non si fosse coperta il volto, incapace di parlare.
Allora l'orchestratore delle sue sofferenze fece capolino dall'acqua.
Le scaglie variopinte brillavano come se stessero festeggiando tale vittoria.

"*tossisce* Bene! Quindi sai nuotare! Strabiliante! ... Sai cosa? Ti auguro di affogare un giorno!"

Disse in tono per metà arrabbiato e per metà scherzoso.
Eppure quel fascio brillante sprofondò negli abissi per non riaffiorare più.