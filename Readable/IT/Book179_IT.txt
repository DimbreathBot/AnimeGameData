È la storia di questo posto a renderlo così lugubre? Oppure è proprio il suo essere lugubre ad aver causato la sua triste storia?
È possibile che ci stia pensando a causa di tutto ciò che è successo durante l'indagine?
O forse sto solo iniziando a impazzire a causa del freddo estremo e di tutto il sangue che ho perso?
Qualunque sia la risposta, sono assolutamente sicuro che questa sarà l'ultima aggiunta che farò a questo diario.

Alla fine, il piano di Eberhart è fallito... Anzi, no: direi che ha funzionato.
A ripensarci, le sue azioni erano evidenti e mi stupisce che nessuno di noi si sia accorto di ciò che stava facendo... Ora che ci ripenso, temo che tutti i compagni che abbiamo perso lungo il tragitto sono altre vittime del suo tradimento. Di sicuro, la frana di fronte <color=#FFE14BFF>alla stanza segreta con la porta circolare</color> faceva parte del suo piano.

È stato soltanto alla fine, quando ha portato me e padron Ingbert dentro la <color=#FFE14BFF>cella nelle rovine a sud-ovest</color> e ha tirato fuori la lancia, che ho capito tutto.
Tutti i discorsi sulla "civiltà perduta e sommersa dalla neve" e su "un potere disceso dal cielo" erano un mezzo per raggiungere il suo scopo. Sapeva che Ingbert amava le esplorazioni e le avventure e ne ha approfittato per attirarlo in un luogo deserto in cui nessuno lo avrebbe potuto aiutare...
In sostanza, è tutto riconducibile al suo essere un figlio illegittimo.
La lancia è un'arma priva di eleganza e che non si addice a un nobile. Mi chiedo se si sia addestrato a brandirla in segreto col solo scopo di uccidere il suo maestro qui, eliminando un altro ostacolo che si frapponeva tra sé stesso e il controllo del clan.

Ora che ci penso, di sicuro la disobbedienza, l'amore per il fingersi un cavaliere e la partenza di padron Parsifal devono essere stati incoraggiati da lui di nascosto...

Non riuscirò mai a togliermi dalla testa l'immagine di Ingbert impalato dalla lancia di Eberhart.
Siamo cresciuti insieme, ma nessuno di noi aveva notato il mostro che si nascondeva dietro alla sua maschera gentile e cortese.
In ogni caso, Landrich aveva già deciso di conferirgli il cognome del clan una volta tornati dall'indagine. Se Eberhart avesse saputo di queste intenzioni, forse le cose sarebbero andate diversamente...
O forse, invece, le conosceva benissimo, ed è per questo esatto motivo che ha colto l'occasione per avvicinarsi un po' di più al primo posto della linea di successione...

Mi dispiace, Priscilla, ma non riuscirò a tornare a Mondstadt.

Prego chiunque legga quest'annotazione di avvisare Landrich.
Eberhart è gravemente ferito, ma c'è comunque la possibilità che riesca a tornare a Mondstadt.
E se ci riuscirà... Gli mancherà soltanto un ultimo ostacolo prima di insorgere.