Başlangıç

Hafızayla ilgili hikayeler, genellikle bir şeyi kazanıp hemen ardından kaybettiğiniz anlarla ilgili olur.

Bunun hakkında yazmaya nasıl başladığıma gelince... Maalesef bunun heyecanlı bir hikaye olmadığını söylemeliyim.

Uyuu Restoranında bir şeyler içerek vakit geçirdiğim bir gece, uzun zamandır görmediğim eski bir arkadaşıma rastladım. Oraya ne zaman geldiğini bilmiyorum ancak bir ara onun bölmelerden birinde oturduğunu fark ettim.

"Aman da aman, kimler varmış burada? Keyfi yerinde ama kimseler yok yanında."

Yalnız oturmama laf ettiği için karşılık vermem gerekir diye düşündüm:
"En iyi içkiler yüksek bir bedele sahiptir. Bu bedel ise bazen yalnız içmektir."

"Peh. Bunu daha önce duyduğuma eminim. Bakıyorum da hâlâ eskisi kadar sıkıcısın."
Elinde bir kadeh içki, yüzündeyse birkaç kadeh devirmeye istekli bir ifade olan baş editör, yanı başımda dikilirken bunları söyledi.
"İçki paranı çıkarmaya ne dersin? Yapacak daha iyi bir işin yok sonuçta."

"Gerçi bu gece içkiler benden olsun hadi."
Güldü ve bunu birkaç kez tekrarladı.

"Dönmüşsün."
Akşam esintisinin getirdiği birkaç Kutsal Kiraz Ağacı çiçeğinin bardağına düşmesini ve ayın içkinin üzerindeki yansımasını dalgalandırmasını izledim.
İçimi kaplayan yoğun dejavu hissine yenik düşünce, sonrasında utanç duyacağım bir şey ağzımdan çıkıverdi.

"Sarhoşsun."
Bunu duyduğuna pek memnun olmadı ve sert bir ses tonuyla karşılık verdi.
Kadehini masanın üzerine koyduğunda ise yüz ifadesi çabucak değişti ve bir iç çekti:
"O gittiğinde, ben daha doğmamıştım bile."

Ben de o zamanlar hâlâ gençtim.

"Onun anlattığı hikayeleri hâlâ anlatabilen tek kişi sen olmalısın."

Böylece kendimi bir kez daha Yae Yayınevi için yazarken buldum. Şimdi düşününce epey komik bir olay aslında.
Sadık okurlarım, lütfen üzülmeyin. Bu durum, artık yalnızca kişisel çıkarlarım için yazdığım anlamına gelmiyor.
Yakında fiyatları düşecek harika içkiler var ve onları alabilecek imkana sahip olduğumdan emin olmalıyım. Bir de baş editörün o gece bana ısmarladığı şarabın karşılığını vermem gerekiyor.
