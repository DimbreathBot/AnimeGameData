
Gezgin, hem kaderin hem de durmak bilmeyen zamanın peşine düşmüştü.
Soylulara karşı direnen o kumpanya bile sonsuzluğa akan zamana karışıp kaybolmuştu.

Uzun bir yolculuk esnasında, en sağlam saat bile bir daha çalışmamak üzere durabilirdi.
Zamanın akışının şaşmadığı tek yer güneşin ve ayın döngüsüydü.
Bu biçimsiz zamanı takip etmek isteyen gezgin, ışığın da peşine düştü. Zira yapabildiği tek şey buydu.

Ne soyluların oturduğu görkemli salonlar, ne başını sokacak bir yer bulamayan o asi kumpanya kalmıştı geriye.
Hepsi aynı zamanın akışı altında ezildi, anlık bir hayal gibi yok oldu gitti.

Ayın olmadığı o karanlık gecede yabancının yorgun yüzü de gölgelenmişti.
"Ne bir ok kaldı geriye ne bir şarkı, geldi artık koronun veda zamanı."
"Şehir meydanındaki kule düştüğünde, tekrar gülümsediğini görürüm belki de."