
Chenyu Vadisi birçok dağa, ırmağa ve hikayeye ev sahipliği yapar. Bunların arasında en ünlüsü şudur:
Uzun zaman önce bir iblisin eline geçen paha biçilmez bir mücevher varmış; ardından taş suya fırlatılmış ve oracıkta dibe batmış...

Geniş nehirler gibi efsaneler de farklı kollara ayrılır. Bu efsanenin kollarından biri şöyle:
Bu mücevher bir zamanlar kutsal bir dağdan gelen yeşimmiş ve Rex Lapis'in eliyle şekillenmiş.
Sulara batıp kaybolan taş ise daha değersiz bir yeşim ya da basit bir fincan olabilir.
Bazıları bu hikayedeki "yeşim" taşının aslında çok güzel bir insanı ifade ettiğini söylüyor.

Efsanelere göre insanlar zamanında şunu da görmüş:

Güneş ışığında kuyrukları mücevherler gibi parlayan sayısız koi,
Suda yaşayan yaratıkların olduğu göllerin ve nehirlerin zincirlerinden kurtulmuş,
Gökyüzünde, rüzgarla birlikte özgürce uçuyormuş.
Bir kişiye ait bir çift yeşim küpe de şekil değiştirmiş.