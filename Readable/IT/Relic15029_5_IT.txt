
Le lancette di un orologio devono sempre tornare al punto di partenza, in modo che il loro ciclo possa ricominciare.
Sembrava che per i campioni Narzissen non sarebbe mai cambiato nulla.
Ma gli anni avrebbero inevitabilmente logorato l'intricato eppur vulnerabile movimento di tali segnatempo.
Fin quando non sarebbe mai più sorto un nuovo giorno, e tutto sarebbe giunto alla sua fine.

In principio, quest'orologio da tasca apparteneva a un piccolo campione con la passione per le macchine.
Un oggetto assemblato con componenti di scarto di vari dispositivi.
Alla fine, l'orologio da tasca e chi lo aveva ricevuto in dono caddero nel liquido primordiale che tutto dissolve.
Ma a quel punto aveva già cessato di segnare il tempo.

"In un futuro molto, molto remoto, in una terra lontana lontana...
esisteva un impero oscuro guidato dal perfido drago Narcissus.
La principessa che egli aveva un tempo bramato era caduta, assieme all'alta torre in cui viveva, in un profondo sonno senza sogni, restando così incontaminata. Narcissus, infuriato, ordinò ai suoi servi di perlustrare l'impero alla ricerca del di lei tesoro. Usando le sue malefiche stregonerie, creò diversi meccanismi difensivi per impedire ai probi di resistergli. Giurò che avrebbe reclamato il tesoro della principessa e che l'avrebbe risvegliata. In quel modo, sarebbe stata soltanto sua.
Un gruppo di eroi proteggeva il tesoro che la principessa aveva affidato loro, una perla d'acqua limpida e brillante.
Un giorno, una minuscola vita nacque da questa perla.
Uhm... E come potremmo chiamare questa vita? Ah, che sofferenza. Se avessi saputo che la storia sarebbe andata così, avrei usato il tuo nome. Hai altri buoni amici?
'Amici, eh... Beh, se davvero ce n'è bisogno, ne ho uno. Credo proprio che qui calzerebbe a pennello.'"