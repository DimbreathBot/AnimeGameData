<image name=UI_LostForestMap />

Bahtsız Gezgin, seni derinlerdeki bu yer altı mağarasına getiren nedir?
Yoksa seni Altın Maceracı Hasad'ın efsanevi hikayeleri mi etkiledi?
Şunu bil ki dünyada anlatılan tüm hikayeleri toplasan benim yaşadıklarımın yanında bir kum tanesi kadardır.
Sadece çölün isimsiz tanrısı başıma gelen korkunç talihsizliği bilir.
Kimsenin bilmediği o kadim sırlar,
üzerimdeki lanetler oldular
ve ben de görünmezlerin kahini oldum.

Beni gölgelerin ardından izleyen kötü ruhun emriyle üç mücadele ortaya koydum.
Onların içinde lanetli pirinç şehirden getirilen hazineleri saklıyorum.
Korku, açgözlülüğünü ve merakını durduramıyorsa
beni takip et.

Bir zamanlar sayısız Dev'in yaşadığı pislik çukuruna giden tünelin
yanındaki harabelerde ölüm feryatları yankılanır.

Alevler doğru sırayla yandığında,
senin buraya geldiğin gibi,
ben de bu sonsuz lanetten kurtulacağım.

Ama bu sonsuz varlıklar asla yok olmazlar,
ta ki ölüm, ölümün sonu olana dek.

Ebedi ıssızlık çölünün derinliklerinde, kadim piramitlerden bile daha eski şeyler vardır.
Al Azif'in ruhlarının uğursuz fısıltılarıdır bunlar, her biri de o lanetli ismi tekrar edip dururlar:
Shiruyeh.