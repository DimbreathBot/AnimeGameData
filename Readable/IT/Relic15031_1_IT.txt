
Questa bottiglia di vino apparteneva a qualcuno che aveva reso un grande servizio alla Corte di Fontaine.
Coloro che si ritrovano a fare un certo tipo lavoro, a meno che non siano crudeli e brutali fin dalla nascita,
finiranno per crollare, se privati dell'elisir.

Questo apparteneva a qualcuno che aveva dovuto fare ciò che andava fatto per la pace di Fontaine.
Solo molti anni dopo il pensionamento per via di un incidente, durante la sua ultima indagine, capì che...
...nessun Paese delle meraviglie lo aspettava al di là della tana del Bianconiglio... solo furia.

...
I ricordi sgorgarono come le bolle che sfuggono da una maschera da immersione rotta.
Pensò alla gioventù, a quando giocava con Dwight, Basil e Karl.
A quei tempi, giocava sempre a fare l'eroe, mentre Karl era Ciciarampa, il drago malvagio.
Pensò all'abbraccio della direttrice, così caro e così familiare, e alla sensazione simile che provava in quel momento.
Riportò alla mente gli innumerevoli volti trasformati dall'odio tra le fiamme cremisi di Poisson,
Dopodiché ricordò che anche lui aveva mandato bambini innocenti all'Istituto Narzissenkreuz.

Alla fine, ciò che gli fu in assoluto più chiaro era ciò che aveva provato incontrando suo "figlio" e sua "figlia".
Fu come vedere la luce al termine di un lungo tunnel, come vedere sé stesso prima di aver mai indossato la maschera.
Ma proprio come aggrapparsi inutilmente alla tela di un ragno nelle profondità oscure dell'inferno...
"Mio caro Alain, mia cara Mary-Ann... non vi sono mai stato vicino,
e persino alla fine, non so come potrei essere un "padre" per voi.
Ciononostante, non voglio perdere il ricordo di avervi visti crescere..."
Quando si riprese dal suo stupore, la gloria, la vergogna, l'amore e l'ossessione si erano tutti dissolti nell'acqua.