(Eski bir defter. Birisi içine güzel bir el yazısıyla bir şeyler yazmış.)
Bunu okuyan olur mu bilmiyorum ama...
Ne yazık ki bu benim vasiyetim!
Sözün kısası, bu adada maceraya çıktığım sırada bu odada tuzağa düştüm. Aslında adada insanlara zindan olacak çok fazla oda var. Son odada yaptığım gibi buradan da çıkmak için zekama güvenebileceğimi düşünmüştüm ama yanılmışım.
Aslında düşününce geçen sefer mekanizmayı açabilmemin tek sebebi geride bırakılmış birkaç nottu. Benim zekamın bu işle bir ilgisi yoktu. Belki de maceracı olmak için doğmamışım...
Ne yiyeceğim kaldı ne de farklı bir çözüm planım. Ölmek üzereyim.

Tam o sırada aklıma Mondstadt'taki renkleri smokine benzeyen kedi Bella geldi... Tatlı Bella! Ne zaman dışarıda yemek yesem tabağıma atlar düşürürdün. Sanırım restorana tekrar gidemeyeceğim... Acaba bensiz yalnız hisseder misin?
"Sürekli tabağına atladığım insan bayağıdır gelmedi, miyav..."
Böyle düşündüğün oluyor mu Bella? *iç çeker* Muhtemelen hayır, değil mi? Haha.

Restoranlardan bahsetmişken, son gittiğimde Çiçekli Tavuk yemiştim.
Birçok yere gittim ve birçok lezzetli yemek yedim ama Mondstadt'taki Çiçekli Tavuğun dünyadaki en lezzetli yiyecek olduğunu söyleyebilirim.
İşte şimdi de midem bir tenor solosu yaparmışçasına gurulduyor.
*iç çeker* Keşke bir lokma Çiçekli Tavuk yiyebilsem... Bir lokma bile yeterdi...

Wolfgang