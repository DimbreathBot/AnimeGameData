
Bir zamanlar Mondstadt'ı yöneten soyluların kullandığı uzun yay. Yüksek kalite malzemeler ve usta işi bir hünerle yapılmıştır.
Bu nedenle, nesiller sonra bile hâlâ ilk günkü kadar güçlüdür.
Avcılık, bir zamanlar soyluların eğlencesiymiş.
Avcılıkla birlikte, güçlerini doğal yaşamda göstermişler ve avlarını insanlarla cömert bir şekilde paylaşmışlar.
Ne yazık ki mertlik bozulmuş, saltanatları da sona ermiş.

Ayaklanmanın ardından, Mondstadt'ı uzun zamandır yöneten Lawrence Klanı devrilmiş.
Yeni kurulan Favonius Şövalyeleri, hayırsever bir yönetim olduğunu göstermek adına, sürüncemede kalmış soruşturmaların gereksiz olduğuna karar vermiş.
Lawrence Klanı kısa süre içinde asla geri dönmemek üzere Mondstadt'tan sürülmüş.

"Sürgüne gittiğimizde, babamın halkın ihanetine, şanlı bir devrin bitişine ve tarihin son bölümüne kederle iç çektiğini gördüm."
"Biz memleketimize veda ederken, bir zamanlar tebaamız olan insanların kırlarda kutlama yapışını izledik."
"İhanet edenin, şanlı bir devri bitirenin ve tarih kitaplarının kapağını kapatanın aslında bizler, yani Lawrence Klanı olduğunu yıllar sonra fark edebildim. Artık Mondstadt, her zaman olması gerektiği yerdeydi."

Vennessa, çökmekte olan kuleyi deviren son darbeydi. Öfkenin kıvılcımları çoktan harlanmıştı ve sır perdesi zaman zaman aralanıyordu.
İnsanların gizli gizli övdüğü hayalet hırsız. Ölümü görebilen kadın. Devrim isteyen Göçebe Kumpanyası.
Direniş ruhu, Mondstadtlıların kanında vardır.
