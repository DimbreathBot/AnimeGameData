
Gli eroi di storie diverse fanno sempre affidamento su opportune spade sacre, e dovranno affrontare svariati avversari.
Ma è risaputo che gli eroi che vivono troppo a lungo si trasformano in draghi malvagi e, quando molte storie s'intrecciano tra loro, l'eroe in una di esse può diventare il drago in un'altra.
Il racconto finale tenderà a essere facilmente comprensibile: gli eroi sono eroi, e non draghi malvagi.
È per questo che, malgrado la sua forza e la sua astuzia, il drago malvagio verrà infine sconfitto dall'eroe che impugna la sua spada sacra.

E, prima di cadere nella voragine che dissolve ogni cosa, il drago penserà ai momenti trascorsi con l'eroe e pronuncerà queste parole:
"Ebbene sì, non porterò rancore. So che non hai visto quello che ho visto io, ed è per questo che intendi fermarmi.
Le bestie degli astri berranno il fluido amniotico del mondo fino a prosciugarlo. A distanza di un secolo da quel momento, ogni forma di vita sulla sua superficie sarà scomparsa.
Farò sicuramente ritorno per salvare tutte le anime. Potranno passare dieci, forse cento anni, ma rinascerò come un universo nuovo."

Ma anche l'eroe, vittorioso sul drago, perderà il suo bene più prezioso durante questa battaglia.
Non crederà più in nulla che la somma delle conoscenze umane non possa comprendere appieno,
e alla fine dei suoi giorni concepirà un regno basato su macchine ed energie non derivanti dagli elementi.