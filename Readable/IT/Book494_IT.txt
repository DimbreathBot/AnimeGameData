Per chi verrà dopo di noi
Se esistesse una preghiera in lode alla notte, reciterei il terzo verso in memoria degli avvelenati.
Per Rabeed, che non si sveglierà mai più.
Maledette quelle code pungenti, quelle dune di sabbia che nutrono la malizia. Ti solleticano la gola durante il sonno funereo, impedendoti di camminare ancora sotto il sole.
Rabeed venne attaccato da uno scorpione durante il sonno.
Fu una tortura straziante. Il veleno indebolì il suo respiro fino a chiudergli la gola e a segnarne la fine.
Ho detto che questo viaggio sarebbe stato maledetto e che saremmo dovuti rientrare.
Ma persino la morte di diversi compagni non riesce a fermare questa gente, che è rimasta intrappolata da questa chiave di volta, e non riesce più a vedere la luce.
Per chi verrà dopo di noi: se hai letto fino a questo punto, torna indietro, t'imploro, e rapidamente!

Tarafa
