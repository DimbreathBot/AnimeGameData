
Liyue'nin silah deposundan kadim bir prototip yay. Seri numarası silinmiş ve üretim tarihini teyit edebilecek hiçbir kayıt yok.
Bu kaliteli yayın yapımı için en az elli yıllık dut ağacı odunları, altın renkli ipeğe sarılmış ve en kaliteli çelik parçalar kullanılmış.
Yay kirişi, toprağın derinliklerine kadar uzanan Irminsul dallarından yapılsa da, olağanüstü bir esnekliğe sahiptir ve asla kırılmaz.

Liyue'deki Yun ailesi, zincirlerini kırmak ve birliklerinin gücünü yeni bir düzeye taşımak için efsanevi prototip silahlar tanıtmış.
Silahlı birlikler arasında yaygın kullanılan olağanüstü bir uzun yay.
Usta zanaatkar Han Wu, kadim dostu Yun Hui'nin isteği üzerine, bu uzun yayı bizzat kendisi yapmış.

Bulabildiği her ticari kervanı, kendisine bolca kaynak getirmesi için görevlendirmiş. Nihayetinde dut ağacı odununu, kaliteli çeliği ve hiçlikten getirilmiş Irminsul dallarını kullanmayı seçmiş.
Yaptığı yay güzel ve sağlam çıkmış. Tutuşu kolaymış ve ele verdiği hissiyat gayet iyiymiş.
Yayın kavisi bir hilal kadar güzelmiş ancak sisli bir gecede, gökyüzünde alçakta duran ayın ışığı kadar koyu da bir rengi varmış.
Bu yaydan çıkan ok gökyüzünü delip geçtiğinde, kirişinden ayın unutulmaz döngüsünü andıran loş ve soğuk bir ışık yayılırmış.

Bu benzerlik yüzünden yaya "Hilal" ismi verilmiş.
Eğer güzelliğiyle insanları büyülerse, ilerleyen zamanlarda Liyue'de buna benzer yaylardan bol miktarda üretileceği kesin.
