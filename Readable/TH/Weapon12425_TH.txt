
ในยุคสมัยที่รุ่งเรืองในอดีต "Sponsian" เรือรบเกราะเหล็กสีขาวเคยเป็นความภาคภูมิใจของกองทัพเรือ Fontaine
ในยุคนั้น กองเรือรบเกราะเหล็กที่บรรจุปืนใหญ่กับแนวปะทะแข็งแกร่งนั้น เป็นที่โปรดปรานของนครว่าการ Fontaine
ในยุคของโรงอุปรากรเกียรติยศ ผู้ชมต่างก็ลุกขึ้นปรบมือ ให้กับเรื่องราวที่กองเรือรบสีขาวกวาดล้างกองทัพรูปปั้นอสูร

ก่อนที่เธอจะเกษียณอายุ พลเรือเอก Basil Elton ผู้ภาคภูมิจะเห็นทิวทัศน์ดังเดิมบนสะพานเดินเรือ Sponsian เสมอ
ในที่สุด Nathaniel Pickman รองกัปตันของ Elton ก็สูญเสียความเป็นตัวเอง และช่วงชีวิตที่เหลือ ก็ต้องเร่ร่อนท่ามกลางชื่อเสียงจอมปลอมของฮีโร่
ขณะนั้น กองทัพเรือถูกสั่งให้แยกย้ายเพราะกองเรือไม่มีอีกแล้ว ส่วนหัวหน้ากองทัพเรือที่เคยมีชื่อเสียงโด่งดังก็ลาออกไปอย่างมีเกียรติ
Pickman เคยวิ่งเต้นอยู่หลายปี เขาพยายามจะโน้มน้าวให้นครว่าการ Fontaine เริ่มเก็บกู้และสร้างเรือรบ "Sponsian" อีกครั้ง
แต่ความพยายามไม่เป็นผล ความคิดที่จะสร้างกองทัพเรือ Fontaine ใหม่ ก็ถูกญาติของทหารที่เสียชีวิตจากสงคราม คิดว่าเขาหวังเพื่อจะสร้างชื่อเสียง...
สุดท้ายแล้วนอกจากชื่อลอย ๆ กับตำนานแล้ว ก็เหลือเพียงแค่ดาบหนักสีฟ้าขาวที่เคยเป็นของพลเรือเอกเล่มนี้เท่านั้น

"'Sponsian'? ชื่อบ้าบอ คิดได้ยังไงเนี่ย Pickman?"
"ชื่อของทรราชคนหนึ่ง เขาและราชวงศ์อาจจะไม่เคยมีตัวตนเลยด้วยซ้ำ..."
"อันที่จริง... ฉันเองก็แค่คิดแล้วก็โพล่งปากพูดออกมาก็เท่านั้น ขออภัยด้วยท่าน"

"ไม่เป็นไรหรอก Pickman ใช้ชื่อนี้ก็แล้วกัน"
"ฉันก็ไม่ได้เกลียดความจริงลวงตาแบบนี้หรอกนะ"

หลังจากโรงอุปรากรเกียรติยศถูกทำลาย ตำนานต่าง ๆ อย่าง "Sponsian" กับ "กองเรือรบสีขาว"
เคยเป็นละครดังของโรงอุปรากรที่สร้างใหม่ของเกาะ Erinnyes อยู่พักหนึ่ง จนกระทั่งเกิดอุบัติเหตุในการแสดง และถูกระงับการแสดงไป
สิ่งที่น่าประทับใจที่สุดก็คือ ศึกสุดท้ายของกองเรือ: สงครามอันดุเดือดที่แสดงโดยปืนใหญ่นับสิบกระบอกบนเวที
โดยรายละเอียดได้รับการฟื้นคืนตามบันทึกของรองกัปตัน ที่อยู่ในสังกัดของ Basil Elton
ไม่รู้เพราะ Pickman คิดว่ามันไม่สมควรถูกเขียนเอาไว้หรือเปล่า ก็เหมือนกับที่เขาไม่เคยพูดถึงปฏิบัติการไร้สาระในครั้งนั้น
หรือเพราะคนเขียนบทคิดว่ารายละเอียดนี้ไม่สอดคล้องกับบทกวีโศกที่คาดการณ์ไว้ จึงได้ละไปจากบทละครด้วยความหวังดี:
หลังจากเวลาผ่านไปหลายปี Basil Elton ได้ขึ้นเรือไปเผชิญหน้ากับกลุ่มผู้โดยสารอย่าง Pickman แล้วพึมพำว่า:
"ดูท่า ในที่สุดครั้งนี้จะสามารถยิงปืนใส่ศัตรูได้แล้ว"

จากนั้นจึงได้หัวเราะและพูดเสียงดังเหมือนกับที่แสดงในโรงอุปรากรว่า
"หนุ่ม ๆ สาว ๆ! ดูเหมือนว่าถ้าไม่มีฉัน พวกเธอก็ไม่ไหวกันจริง ๆ แต่ไว้ค่อยรำลึกอดีตกันทีหลังเถอะ!"
"เดี๋ยวพวกเราไล่ตะเพิดเจ้าตัวใหญ่ที่ไม่รู้จักฟ้าสูงแผ่นดินต่ำ ลงไปข้างล่างน้ำตกกันก่อนเลย!"