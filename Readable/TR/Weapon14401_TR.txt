
Favonius Şövalyeleri alimlerine ait gizli bir kitap. Alimlerin bilgi birikimi bu kitapta derlenmiştir.
Favonius Kanunlarını bu denli ender kılan, kristalleşmiş element kakmalı süslemeleridir.
Çünkü element kristallerinin değerli olmasının yanı sıra, her bir kitap el yapımıdır.
Bu element kristallerini, yalnızca elementlere hakim olan alimler oluşturabilir.

Favonius Şövalyeleri kurulduğunda, Seher Şövalyesi Ragnvindr aristokratların hamamlarını kütüphaneye çevirmişti.
Bu kütüphane ozanların, alimlerin ve gezginlerin zaman içinde yaptığı nice katkılar sayesinde kıtanın kuzeyindeki en büyük edebiyat koleksiyonuna dönüştü.
Neticede ezgiler, rüzgarın dansına kapılıp gider ve şarabın verdiği haz göz açıp kapayıncaya kadar biter. Yalnızca kağıda dökülenler baki kalıp bir yıldız misali parlar.

Artık kütüphanedeki o görkemli koleksiyondan geriye yalnızca birkaç kitap kalmıştır.
Çünkü kütüphane, "Büyük Sonbahar Ekinoksu Yangını"nda yanıp kül olmuştur.

Kütüphanenin bodrum katında, kavak ağacından yapılmış sağlam bir kapı vardır.
Bu kapının, kütüphanenin kuruluşundan evvel orada olduğu, alev ve dumanlara teslim olmadığı söylenir.
İşin aslı bu kapı, Favonius Şövalyeleri kurulmadan çok önce oradaymış.
Favonius Şövalyeleri, bu kapının ardında kütüphanenin yasaklı bölümünün olduğunu açıkça söylemekten de çekinmezler.
Ancak hikayelerde, çok daha derin bir sır olduğu anlatılır.