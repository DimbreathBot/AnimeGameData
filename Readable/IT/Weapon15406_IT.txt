
Un antico prototipo di arco dell'arsenale di Liyue. Il numero del lotto è sbiadito e non esistono documenti che ne confermino la data di produzione.
Del legno di gelso di oltre cinquant'anni fu consacrato con sottili fili d'oro e abbinato con i migliori componenti d'acciaio per dare vita a quest'arco raffinato.
Nonostante sia realizzata con rami di Irminsul che si erano allungati in profondità nella terra, la corda è estremamente flessibile, assicurando che non si rompa mai.

La famiglia Yun promosse a Liyue un set di prototipi di armi leggendarie per liberarsi dalle sue restrizioni e creare una nuova era per il potere delle sue forze.
Un arco lungo eccezionale, tipico delle forze armate.
Il maestro artigiano Han Wu ha assemblato personalmente questo arco lungo su richiesta del suo buon amico Yun Hui.

Impiegò ogni carovana commerciale che riuscì a trovare per farsi portare una moltitudine di risorse. Alla fine scelse di utilizzare legno di gelso, acciaio pregiato e rami portati dall'abisso.
Il risultato è un arco meravigliosamente pregiato, resistente, facile da impugnare e freddo al tatto.
La curva dell'arco è bella come la luna crescente, anche se ha una tonalità più scura, come la luce della luna coperta dalla nebbia del cielo notturno.
Quando una freccia dell'arco trafigge il cielo, la luce della corda è sottile e fredda, e richiama un flusso lunare indimenticabile.

Questa somiglianza ha conferito all'arco il titolo di "Mezzaluna".
Se la sua bellezza dovesse affascinare il popolo, allora Liyue non sarà a corto di archi ispirati a quella forma.
