เฮ้ เจ้าหนู!
ไม่ได้เจอกัปตันเฒ่าของพวกแกหลายปีแล้ว คงไม่ได้ลืมฉันไปแล้วใช่มั้ย?
พวกแกนี่ช่างไม่มีจิตสำนึกเอาซะเลย!
ต้องขอโทษทุกคนด้วยนะ แต่ฉัน Rinzou ตัดสินใจลาออกแล้วล่ะ!
เจ้าหนู ไม่ว่าแกต้องการออกไปหรือต้องการตั้งทีมของแกเอง อย่าลืมคำพูดของฉันที่บอกกับพวกแกไว้!
อาจจะพูดมากไปบ้าง ดื่มเยอะไปหน่อย แต่พวกแกก็คงไม่กล้ารังเกียจที่ฉันบ่นและเลอะเลือนหรอกใช่มั้ย!

จะเริ่มพูดจากตรงไหนดีล่ะ... ใช่แล้วล่ะ เริ่มเล่าจากเด็กตัวจิ๋วละกัน
ฮ่าฮ่า ในตอนนั้น บนตัวของเด็กคนนั้นยังไม่ได้เต็มไปด้วยรอยแผลและก็ยังไม่ได้ดื่มเหล้าจากต่างแดนเป็นน้ำจนเต็มท้องแบบนี้...
ในเวลานั้น ความน่าหลงใหลของทะเลอันยิ่งใหญ่และภัยอันตราย ความไม่มั่นคงและกฎเกณฑ์แห่งชีวิต... ไม่มีอะไรเกี่ยวข้องกับเขาคนนี้เลยแม้แต่น้อย
ทั้งหมดที่เขามีคือความไร้เดียงสาที่ไร้ซึ่งที่ติ ความไร้เดียงสาคือความสุขที่แท้จริง... หรือบางทีอาจจะความสุขที่ปลอมเปลือกมากที่สุดด้วยเช่นกัน

หลังจากนั้นมีชายชราคนหนึ่งลอยมากพร้อมกับเกลียวเคลื่อนและมาเกยอยู่บนชายฝั่ง ไม่ขยับเขยื้อน
สาหร่ายพันอยู่บนตัวของชายชราที่ตัวซีดเผือด สาหร่ายพันรอบศีรษะของเขาราวกับศพโบราณ หรืออาจจะเหมือนราชา...

"จุดที่ลึกที่สุดของทะเล... สถานที่ที่ไกลที่สุดของทะเล..." เขาพูดออกมาแบบนั้น
หลังจากนั้น... เขาก็ไม่ได้พูดอะไรอีกเลย
เมื่อมองดูแสงยามเย็นบนใบหน้าที่เปียกชื้น ฉันแน่ใจว่า เขาจะต้องเป็นราชาจากต่างแดนแน่ ๆ

จุดที่ลึกที่สุดของท้องทะเลที่ไหนกันนะ? สิ่งใดที่สัญญาไว้ห่างไกลจากทะเล? ใครจะรู้ บางทีมันอาจจะเป็นแค่ขยะทั้งหมดเลยก็ได้
ในตอนนั้นพวกผู้ใหญ่มักจะพูดว่า อย่าจ้องทะเลนานเกินไปในช่วงกลางฤดูร้อน ไม่อย่างนั้น คุณจะวิงเวียนศีรษะและจะตายในเวลาอันสั้น
แต่คำพูดเหล่านี้จะมีประโยชน์อะไรกับเด็กธรรมดา ๆ ใช่มั้ย?

เด็กคนนั้นจึงจัดทำแพไม้ของตัวเองแล้วออกเดินทางไปบนทะเล
จุดที่ลึกที่สุดของทะเล สถานที่ที่ไกลที่สุดของทะเล ไม่ได้สงบนิ่งสงบชั่วนิรันดร์เหมือนตอนที่อยู่บนชายหาด
แพเล็ก ๆ ถูกคลื่นพัดซัดจนแหลกสลาย เมื่อเด็กหนุ่มถูกคลื่นซัดไปมา เขาก็พบกับสิ่งที่เขารัก...

เขากลายเป็นโจรสลัด
เรื่องราวหลังจากนั้น ฉันคุยโวกับพวกแกบ่อยแล้วล่ะ... ครั้งนี้ขอไม่เล่าแล้วกัน
สรุป... สรุปแล้วจนถึงทุกวันนี้ บางทีอาจจะเป็นพรุ่งนี้ของวันพรุ่งนี้... สิ่งที่ฉันกังวลมากที่สุดคือ...
ความฝันที่จะก้าวข้าม Ako Domeki และตั้งประเทศเสรีสำหรับโจรสลัด มันอยู่ไกลเกินเอื้อม และฉันเองก็กำลังจะยอมแพ้แล้วเช่นกัน!
เฮ้อ น่าเศร้าจริง ๆ ... แต่ในขณะเดียวกันก็ไม่มีสิ่งใดที่ต้องเศร้าเช่นกัน!
แต่ยังไงก็ตาม... หลังประสบกับพายุมามากมาย ท้าทายคู่ต่อสู้หรือสัตว์ทะเลมากเกินไป หลังจากหนีการไล่ล่าของทางการหรือเพื่อนร่วมอาชีพครั้งแล้วครั้งเล่ากับพวกเด็กหนุ่ม...
เขาได้ทุกอย่างที่เขาเฝ้าตามหามาตั้งแต่เมื่อก่อน แต่ก็สูญเสียไปมากเช่นกัน
เมื่อเขาล่องเรือไปถึงชายทะเลจนสุดปลายเส้นทาง เขาก็ตระหนักว่าเขาไม่ใช่เด็กอีกต่อไปแล้ว
ดังนั้นเขาจึงตัดสินใจกลับไปยังที่ที่ทุกอย่างเริ่มต้นขึ้น กลับไปที่ถ้ำบนเกาะ Watatsumi
สมบัติที่สะสมมาหลายปี ไม่ว่าจะเป็นอัญมณีที่แกะสลักด้วยมือ หรือ Mora จากร่างของเหล่าทวยเทพ... กัปตันของพวกแกได้เก็บมันไว้ในถ้ำเพื่อให้พวกแกแล้วล่ะ

สมบัติที่แท้จริงเพียงชิ้นเดียวที่เป็นของเขา เด็กคนนั้นก็วางไว้ที่นั่นด้วยเช่นกัน
พวกเด็กหนุ่ม ถ้าคิดว่าตัวเองความสามารถก็ไปตามหามันซะสิ!
บางทีสมบัติล้ำค่าของฉันอาจแตกต่างไปจากสิ่งที่ใจของพวกแกคิดไว้ บางทีพวกแกอาจจะผิดหวัง...
แต่ฉันไม่สนใจหรอก
ฉันไม่สนใจ ไม่แคร์เลยสักนิด!

เพราะนั่นคือสมบัติของฉัน ฮ่าฮ่าฮ่าฮ่า!
