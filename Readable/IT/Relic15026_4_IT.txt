
"Nel Sonno dorato, nessuno dovrà mai bere una sola goccia d'acqua amara."
Le antiche leggende raccontano di tre inseparabili amici.
Uno di loro appassì come una rosa e marcì nel fango.
Il regno dei fiori venne trasformato in leggenda dalle tempeste di sabbia, diventando un sogno in una canzone.

Uno dei tre amici creò un'oasi senza precedenti in un angolo del deserto.
Un altro usò tutta la propria forza fisica e mentale per creare un'eterna illusione tra le sabbie.
Nessuno merita cicatrici sul volto inflitte da tristezza e separazioni.

"Quando la luna abbandonerà il tuo palmo, e la solitaria luce argentea si ritirerà dalla cima del labirinto sull'oceano di sabbia,
la speranza è che ricorderai che i tuoi compagni nel sogno brillavano come il sole."

I ricordi ossessivi sorgono dal mondo in fiamme come fuoco senza fumo.
Coloro che guardano al passato con un occhio e al mondo dei sogni con l'altro si smarriscono.
Così, egli posò lo sguardo sulla saggezza delle profondità, e tese l'orecchio a dolci sussurri...