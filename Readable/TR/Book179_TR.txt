Bu yerin tarihi mi manzarayı daha kasvetli gösteriyor, yoksa manzaranın kasvetliliği mi bu yerin sevimsiz görünmesine neden oluyor?
Bu araştırma sırasında yaşananlar yüzünden böyle düşünceler aklıma geliyor olabilir mi?
Yoksa kan kaybı ve aşırı soğuk yüzünden keçileri mi kaçırıyorum?
Cevap ne olursa olsun, bunların günlüğüme yazdığım son şeyler olacağından eminim.

Sonuçta Eberhart'ın planı başarısız oldu... Aslında, hayır... Başarılı olduğu söylenebilir.
Şimdi dönüp baktığımda yaptıklarının çok bariz olduğunu görüyorum. Ne yaptığını hiçbirimizin fark etmemesine şaşırıyorum. Düşünüyorum da yolda bizden ayrı düşen dostlarımız da onun bu ihanetine kurban gideceklerdi. <color=#FFE14BFF>Yuvarlak kapılı gizli odanın</color> önünde mağaranın çökmesi de kesinlikle onun planının bir parçasıydı.

Ancak her şey olup bittikten sonra, Usta Ingbert ile beni <color=#FFE14BFF>güneydoğu harabelerindeki mahzene</color> götürüp mızrağını çıkarttığında olayı anlayabildim.
Onun "Kara gömülü kayıp medeniyet" ve "tanrılardan gelen bir güç" lafları da sadece oyalama konuşmalarıydı. Ingbert'in keşfetmeye ve maceraya olan sevdasını biliyordu ve onu kimseden yardım alamayacağı ıssız bir yere getirmek üzere aklını çelmek için bunu kullandı...
Sonuçta enine boyuna düşünüldüğünde, her şey onun gayrimeşru bir çocuk olmasına bağlanıyor.
Mızrak kaba bir silahtır, aristokratlara yakışmaz. Mızrak kullanmayı, sırf ustasını burada öldürebilmek için gizlice mi öğrendi acaba? Böylece klanı ele geçirmeye yönelik planının önündeki bir engelden daha kurtulacaktı.

Şimdi düşünüyorum da Usta Parsifal'ın itaatsizliğinde, şövalye gibi davranma sevdasında ve nihayetinde ülkeden ayrılmasında onun parmağı olsa gerek.

Mızrağını Ingbert'e sapladığı anı unutmam mümkün değil.
Biz birlikte büyüdük ama hiçbirimiz onun nazik ve hoş davranışlarının arkasında saklanan canavarı göremedik.
Landrich, keşiften döndükten sonra zaten klanın liderliğini ona vermeyi planlıyordu. Eğer Eberhart, Landrich'in planlarını bilseydi belki bunların hiçbiri yaşanmazdı...
Belki de Eberhart Landrich'in planlarını çoktan biliyordu ve klan liderliği el değiştireceğinden, şansını artırmak için bu fırsattan istifade etmeye de bu nedenle karar vermişti...

Mondstadt'a dönemeyeceğim için özür dilerim Priscilla.

Bunu okuyorsanız lütfen Landrich'i uyarın.
Eberhart da ciddi bir şekilde yaralandı ama hâlâ Mondstadt'a dönebilir.
Dönmeyi başarabilirse... İsyanının başarıya ulaşması için önünde sadece tek bir engel kalmış olacak.