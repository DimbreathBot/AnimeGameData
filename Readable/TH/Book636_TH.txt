[โน้ตที่ผุกร่อนและรุ่งริ่งตามสภาพ ดูเหมือนว่าจะถูกทิ้งร้างไว้ที่นี่เป็นเวลาหลายปี แต่น่าแปลกที่มันไม่ถูกทรายฝังกลบเลย...]
...ทารกในครรภ์ของหญิงสาวคนนั้นดิ้นอย่างรุนแรง ดูท่าทางคงจะไปได้อีกไม่ไกลเท่าไหร่ แต่พวกเขากลับไม่ยอมลดละ และยังยืนยันที่จะมุ่งหน้าขึ้นเหนือต่อไป... พวกเขาต้องไปที่ "ทุ่งดอกไม้อมฤต" ให้ได้ ฮึ่ม แต่มันดันเป็นเขตหวงห้ามอีกแล้วสิ...
...
...เผ่าที่เร่ร่อนพเนจรอยู่ทางนั้นอาจจะไม่ต้อนรับเราก็เป็นได้ ฉันไปเตือนพวกเขาสองคนแล้ว แต่พวกเขาก็ไม่ฟังอยู่ดี...
...
..."'Babel' ถ้าเธอเป็นผู้หญิง ฉันจะเรียกเธอว่า 'Babel'" เขาเอ่ยขึ้น ตอนนั้นเอง ฉันเพิ่งสังเกตเห็นว่าดวงตาของผู้หญิงคนนั้นสวยงามราวกับพระอาทิตย์ตกดินในโอเอซิส
...พวกเขาสองคนชื่ออะไรนะ? ฉันไม่ได้ใส่ใจ และไม่จำเป็นต้องจดจำด้วย ฉันมองออกว่าพวกเขาก็แค่คนโง่เง่าที่จะพาตัวเองไปตายเท่านั้น ผู้หญิงคนนั้นมาจากตระกูลนักปราชญ์ ส่วนผู้ชายก็มีพื้นเพธรรมดาไม่ได้เกิดมาสูงส่งอะไร อาจจะเป็นชาวทะเลทรายมาตั้งแต่รุ่นปู่ย่าตายายก็ได้? ไม่แปลกใจเลยที่พวกเขาจะวิ่งโร่เข้ามาในทะเลทราย ทั้งที่ผู้หญิงท้องโตขนาดนี้ ฉันเคยเห็นมานักต่อนักแล้ว คู่รักบ้าบิ่นที่หายตัวไปในทะเลทรายน่ะ...
...
...ผู้ชายคนนั้นทำอะไรตามใจตัวเองอีกแล้ว ฉันไม่มีสิทธิ์จะว่าอะไรเพราะเขาเป็นนายจ้าง... แต่ทำไมฉันต้องเป็นคนอยู่ดูแลคนท้องด้วยล่ะ?