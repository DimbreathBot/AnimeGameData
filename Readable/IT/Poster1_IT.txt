<color=#FFE14BFF>Buon Cacciatore</color>
Ogni giorno portiamo a Mondstadt la carne più fresca!

Specialità di oggi
<color=#FFE14BFF>Piatto di salumi</color>
Essendo i principali fornitori di carne a Mondstadt, comprendiamo i dubbi dei nostri clienti:
"Cos'è più delizioso? Salsicce, prosciutto o pancetta?"
Le <color=#FFE14BFF>salsicce</color>, realizzate triturando diverse carni pregiate, sono spesso ritenute la delizia più grande da chi ama la carne, ma del buon <color=#FFE14BFF>prosciutto</color> essiccato alla perfezione è una prelibatezza altrettanto irresistibile. E chi potrebbe ignorare della buona <color=#FFE14BFF>pancetta</color> grassa e golosa, che fa meraviglie in qualsiasi piatto la si aggiunga...?
Per tutti gli amanti della carne che, proprio come noi, faticano a prendere una decisione tra queste tre forme di perfezione incarnata, il <color=#FFE14BFF>piatto di salumi</color> del Buon Cacciatore è la soluzione perfetta!
Il piatto consiste nelle più raffinate salsicce del Buon Cacciatore, pancetta di cinghiale del Regno dei Lupi e prosciutto essiccato con i venti del nostro Archon, serviti in porzioni uguali per la vostra massima goduria! Il nostro piatto perfetto è accompagnato da preziosa menta selvatica del Picco del Drago, che terrà la carne fresca come se fosse di Cryo!
Grazie al <color=#FFE14BFF>piatto di salumi del Buon Cacciatore</color>, tutti gli amanti della carne di Mondstadt scopriranno che il paradiso può essere assaporato anche in terra!