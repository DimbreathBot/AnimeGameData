
Çok uzun zaman önce nehrin diğer tarafına geçmek için sığ bir yer yoktu, sadece puslu bir sırt vardı.
Bu dağın sahibi henüz buraya ne ekeceğine karar vermemişti ki birisi ondan önce davrandı.

"Bu ağaç biraz daha büyüdüğünde yapraklarını keseceğim ve hepiniz için çay yapacağım."
"O zaman geldiğinde Bulutlar Hakimi ve Dağkesen'i çağıracağız..."

"Gerçekten mi? Toprağıma ağaçlarını istediğin gibi ekeceksin demek. Böyle sözler sarf edecek cesareti nereden buluyorsun?"
Bu dağın efendisi olan genç hanım şikayet etmesine karşın o bile çayın kokusunu hayal edebiliyordu.

Daha sonra birisi sessizce gelip bu yeşim kolyeyi küçük ağacın ince dallarına bağlayacaktı.
Biraz daha zaman geçtiğinde dağın efendisi geri döndü ancak değişmişti.
Fakat kolyeyi ağaçtan almadı. Bu çok uzun zaman önceydi.

Uzun yıllar sonra bu ağacın dalları dağlarda gezen faniler tarafından nehrin diğer tarafına ekilecekti.
Çayın kokusu da buradan, Chenyu Vadisi'nden Liyue Limanı'na, oradan da birçok farklı yere yayılacaktı.

Chenyu Vadisi'nin çay ağaçları ile ilgili birçok efsane var. Bunlardan biri şöyle:
Su, toprak, güneş ışığı, ne olursa olsun bu tür bir ağaç sadece Chenyu Vadisi'nde yetişir.
Bunun nedeni ağacın geçmiş zamanlarda eski dostların, çay filizinin yanında verdiği sözü unutmamasıdır.