
Il mare placido faceva scivolare la nave tra il silenzioso maniero e il tempio.
Alla luce della pallida luna, la cupola dorata che sembrava tanto gloriosa durante il giorno aveva perso la sua lucentezza.

Il Dio re si svegliò bruscamente dal suo magnifico sogno. La chiara luce stellare era fuggita.
Violenza e senso d'alienazione formavano un'oscurità più profonda dell'oscurità stessa, circondando la grande cupola.
Dalla paura e dal rimpianto, invocò i suoi guardiani più fedeli e i musicisti più talentuosi,
e diede loro gli ultimi ordini, con l'intenzione di riportare la pace nelle terre lacerate...

Tuttavia, proprio come è impossibile fermare un'inondazione, l'arroganza e i pregiudizi irrevocabili distrussero Armosti e sovrani...
Tutti i sacrifici nobili, tutti i piani altruistici vennero distrutti dalle mani dei malvagi, e tutto cadde inesorabilmente in rovina.
Sia i barbarici eserciti del Principe drago caduto, sia il Dio re determinato a salvare l'impero fino alla fine,
tutti vennero spazzati via da una tempesta inarrestabile. Perfino il lussuoso palazzo e il maniero color giada vennero consegnati alla distruzione...
Senza la canzone dorata a far da guida, i nobili abitanti di quello che era un regno glorioso si trasformarono in golem deformi...

Quando l'ultima cacofonia della notte dorata si calmò, l'Armosta di nome Boethius giaceva tra le rovine.
Solo le rovine riuscivano a sentire i suoi mormorii senza senso, e solo i detriti furono testimoni del suo inganno...

"In un momento di follia, ci ha traditi tutti.
L'ordine non cambierà facilmente, né gli umani si pentiranno."