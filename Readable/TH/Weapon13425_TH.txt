
โจรก็ยังเป็นโจรอยู่วันยังค่ำ แม้ลูกไม้ที่แสดงออกมาจะแยบยลสักเพียงใดก็ตาม
การกระทำผิดสมควรถูกลงโทษอย่างเปิดเผย และคำโกหกก็ควรถูกเปิดโปงในที่สาธารณะ
โลกควรจะดำเนินไปเช่นนี้ หลักการของความยุติธรรมก็ควรเป็นเช่นนี้เหมือนกัน
แต่เรื่องที่ "สมควรเป็นเช่นนี้" ยากที่จะมีจุดจบที่ดี

เมื่อครั้งยังเยาว์วัย เคยประมือกับนักดาบคนหนึ่ง แต่กลับหลงกลไปกับดวงตาที่เจ้าเล่ห์ของเขา และถูกจังหวะที่เขาตั้งใจทำให้ช้าลงลวงหลอกเข้า
จนในที่สุดก็เผยช่องโหว่ที่อันตรายถึงแก่ชีวิตออกมา แขนนั้นได้รับบาดเจ็บจากคมดาบ จึงถูกบังคับให้ยอมรับว่าวิชาหอกของตนนั้นด้อยกว่า
เดิมทีคิดอยากจะตามหานักดาบคนนั้น มาประลองกันอย่างเต็มที่อีกครั้ง แต่กลับรู้ข่าวว่าเขาได้ปลดประจำการไปแล้ว...
เพราะบาดเจ็บจากตอนปฏิบัติหน้าที่ เขาจึงใช้ชีวิตอยู่ภายใต้หน้ากาก และสูญเสียเสียงพูดเหลาะแหละที่คอยหาเรื่องคนอื่นนั้นไปด้วย
หลังจากเบื่อหน่ายกับสิ่งต่าง ๆ ที่นักล่าเงาต้องเผชิญ เขาจึงหันไปพึ่งสุรา

นี่เป็นการทรยศต่อชีวิตที่ผ่านมาชัด ๆ แต่นักหอกก็ยินดีไปสืบหาความลับที่ซ่อนอยู่ข้างหลังเอง
ดังนั้น เธอจึงติดตามฝีเท้ากับบาดแผลของนักดาบ คอยไล่ล่าคู่ต่อสู้ในโชคชะตาไปตลอดทาง...
แม้จะมีคนสำคัญล้มลงบนลานประลองของโชคชะตา แม้ภายในใจจะแหลกสลายไม่เป็นชิ้นดี
แต่หลังจากที่ตามไปจนเจอหน้ากากที่นักดาบทิ้งเอาไว้ ความลำบากทั้งหมดเหมือนได้รับผลตอบแทนกลับมา

แต่จุดหมายปลายทางของการตามหากลับผิดไปจากที่คาดไว้ และไม่เกี่ยวกับความยุติธรรมที่ตัวแทนประลองในตำนานเคยแสวงหา...

"อ้ออ้อ คราวนี้คือ Marfisa ชื่อดังงั้นเหรอ..."
"วางใจเถอะ วิชาหอกของเธอ จะได้ใช้ประโยชน์แน่นอน"

"อาจารย์ นี่เป็นคนที่สองแล้ว ต่อจากนี้ฉันกลัวว่า..."

"ฉันรู้แล้ว"