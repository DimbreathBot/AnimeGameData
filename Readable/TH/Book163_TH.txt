—ตัวของสาว ๆ เอง—
"ก็ถึงได้บอกไงว่าเป็นเรื่องเข้าใจผิด ตอนนั้นเธอจะกินฉันอยู่แล้วนะ" Sachi อธิบาย
"นั่นไม่น่าจะเรียกกินหรอก" Ike ขยับแว่นเล็กน้อย "เผ่าพันธุ์อันโดดเด่นของจักรวรรดิ Andromeda มีอวัยวะบนฝ่ามือที่สามารถจับและกินลูกตาได้"
"ฉันเคยเห็น จะบอกยังไงดีล่ะ มันคล้าย ๆ...ปลาแลมป์เพรย์?" Sachi ตัวสั่นเทาเมื่อเขาพูดจบ
"ฟังฉันให้จบก่อน" Ike จะดันแว่นตัวเอง แต่ดันไปโดนเลนส์จนมีรอยนิ้วมือติด เขาถอดแว่นและจับตาข้างซ้าย "การกินลูกตาของพวกเขามีความหมายอยู่สองอย่างคือ: สวามิภักดิ์..."
จากนั้นเขาก็จับตาขวา"...และรัก"
Sachi จับเบ้าตาทั้งสองข้างของตัวเองตามและเริ่มครุ่นคิด ดูเหมือนเขาจะพยายามนึกว่าเป็นอย่างไหนกันแน่
"ที่สุดแล้วเจ้าหญิงไม่เข้าใจว่าเรื่องพวกนี้ต่างกันตรงไหน ในสายตาของเธอนั้น คนที่สวามิภักดิ์ต่อเธอ คนที่เธอเอาชนะได้ รวมถึงคนที่เธอรักก็เหมือนกันหมด ท่ามกลางการแย่งชิงอำนาจกันในราชวงศ์ คนเหล่านี้ล้วนเป็นคนที่ไม่มีทางจะทำร้ายเธอ"
"ไม่แปลกใจเลยว่าทำไมมือสังหารของจักรวรรดิ Andromeda ถึงได้ลักพาตัวเธอไป นี่คงเป็นแผนยิงปืนนัดเดียวได้นกสองตัวของรัชทายาทคนอื่น ๆ สินะ?"
"ฉันไม่อยากเข้าสู่วังวนแย่งชิงอำนาจของเหล่ารัชทายาท ก็เลยทำได้แค่ให้เธอช่วยสนับสนุนหล่อนให้มากขึ้นน่ะ"
"ถึง ได้ บอก ไง...ว่าความสัมพันธ์ของฉันกับหล่อนคนนั้นไม่ได้เป็นแบบนั้น! หล่อนเกลียดฉันมากที่สุดไม่ใช่รึไง?"

ว่าแต่ตอนนี้สาว ๆ คุยอะไรกันอยู่? นี่คงเป็นปริศนาตลอดไปสินะ
