1. Izgara Kertenkele

(1) Bir kertenkele alıp boynuzlarını ve bağırsaklarını çıkarın. (2) Derisini soyun. (3) Şişe geçirin ve pişene kadar her iki tarafını da eşit şekilde kızartın.
Boynuzlu Kertenkelelerin biraz acı bir tadı vardır. İlk kez yendiğinde tadı genellikle amonyak ile ıslatılmış ve terli bir mendili emmeye benzetilir ama güvenle yenilebilir. Damak zevki daha seçkin olanlar için doğal lezzetini maskelemek adına, çeşniler eklenebilir.

2. Ev Yapımı Biftek

(1) Taze kesilmiş yaban domuzu bifteğini alın ve her iki tarafını da tuzlayın (çok terleyenler bu adımı atlayabilir). (2) Sabahları yoğun fiziksel bir aktivite yapmadan önce bifteği ince bir beze sarın ve sırtınıza iyice yerleştirin. (3) Sardığınız bezi açın ve afiyetle yiyin!
Yaban domuzu eti enerji doludur. Bol tuzla tat verilen ve vücut sıcaklığıyla birlikte güneşte bir miktar ısıtılan bu et, güçlü aromasını maskelerken, çiğnenebilir doğal dokusunu da korur. Muhteşem bir lezzet yakalamak adına, kalın bir dilim çıtır ekmek ve Kurt Çengeliyle servis yapın!

3. Buz ve Ateş Salatası

(1) Bir Buz Bodurlopunu küçük parçalar halinde doğrayın. (2) Bir Ateş Bodurlopunu daha büyük parçalar halinde doğrayın. (3) Çeşitli meyve ve otlar ile karıştırın. Tat vermek için tuz ekleyin.
Serinletici buz, sıcak baharatlar ve lezzetli meyvelerin birleşimi güçlü bir etki bırakır. Bir süre sonra tadına varacağınızdan emin olabilirsiniz.
Bu yemeği hazırlarken Bodurlopların vücut sıcaklığında aşırı bir değişiklik fark ederseniz, derhal bıçağınızın kör ucuyla veya bir çubukla vurup onları bayılttığınızdan emin olun. Bu sayede yaralanmaları önleyebilirsiniz.

4. Taşta Pişmiş Güveç

(1) Birkaç taş toplayın ve taşları bir daire şeklinde yerleştirin, ardından ortasına bir Ateş Bodurlopu koyun. (2) Daha fazla taş kullanarak bir ocak yapın ve tencereyi üzerine yerleştirin. (3) Yabani av hayvanlarını, sebzeleri, kertenkeleleri, cırcır böceklerini ve Tatlı Çiçekleri tencereye koyun. Su ve tuz ekleyin. (4) Kaynatın ve en az yarım saat pişirin.
Bu seçkin yemekte, çıtır cırcır böceklerinden lezzetli kertenkelelere, yabani av hayvanlarının zengin tadından yabani sebzelerin tazeliğine kadar herkesin damak tadına uyan bir şey var. Ayrıca uzun süre dayanıyor. Kullanılmış Ateş Bodurlopu parçalarını tatlınıza ekleyebilir veya tamamen yeni bir yemek yapmak için et suyuyla karıştırabilirsiniz.