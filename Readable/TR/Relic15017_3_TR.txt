
İsimsiz Yakshayla beraber savaşan komutan, görev sırasında öldü.
Tıpkı onun yanında savaşan bir avuç yoldaşı gibi.
Mağdur sivillerin güvenli bir yere kaçtığından emin olmak ve Toprağın Efendisi'nin nazarındaki şereflerini korumak isteyen
ön cephenin miğfer takmış birlikleri, mızrakları Hiçliği gösterir şekilde hücum etti.

Felaket sırlı topraklara geldi, ortalık kadim düşman sürüleriyle kaynıyordu.
Rex Lapis'in emri altındaki Yaksha, Hiçliğin çarpık yaratıklarına karşı kanlı bir savaş verdi.
Savaş, savaş alanına son kan damlası düşene ve saf olmayan her şey temizlenene kadar devam etti.
Hiçlik dalgası geri çekilirken, parlak kumlar bir kez daha ihtişamla parladı.

Fakat Kanyon'un üstündeki gökyüzünü dolduran hüzün en sonunda dağılınca, Yaksha iz bırakmadan ortadan kayboldu.
Miğferlerini savaş alanında bırakan general ve adamlarına gelince, onlar da orada sonsuza dek huzur içinde yattılar.
