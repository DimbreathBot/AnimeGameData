Haha, lanet olsun!
Ustalıkla sakladığım Mora Cep Saatini bulmayı başarmışsın! Tebrikler, bravo! Şapka çıkarılır.
Tabii senin kadar yetenekli ve becerikli biri, cep saatinin Mora şeklinde yapıldığını ve üstünde Mora renginde ince bir kat boya olduğunu da fark etmiştir. Piyasa değeri olarak neredeyse hiçbir kıymeti yok ama.
Eminim şu anda ruh halin birden değişmiştir ve kendi kendine şunu düşünüyorsundur: "Bütün bu Tuhaf Dönüşleri başlatan hazine böyle bir hurda parçasından mı ibaretti? Hem de başkaları kendisini taklit etsin istemiş... Cep saatini bırakan o maceracı, büyük bir dolandırıcıdan başka bir şey değil!"
Ama kızma hemen! Kısaca anlatmama izin ver...
Moranın tartışmasız en fazla tercih edilen ve standart ödeme birimi olması, ayrıca tüm dünyada dolaşım halinde olmasının sebebi arkasında duran yüce, kuvveti mukayese edilemez, kontratların muhafızı, iyiliksever, bilge ve... Ah, her neyse, Morax'a dizilecek beş bin kelimelik methiyeyi burada keseyim de Moranın arkasında onun "kredisinin" bulunduğundan ve Moranın değerinin bununla birleşmiş olduğundan bahsedeyim. Onun "kredisi" olmadan Mora sadece... Şey... Yuvarlak bir metal parçası.
Bu cep saatinin arkasında ise çölün en büyük hazinesinin peşinde dağları ve nehirleri aştığım yolculuğum, yorulmak nedir bilmeden attığım milyonlarca adımım bulunuyor. Hikayemi tamamen anlatmaya bir düzine roman dahi yetmez. Bu yüzden ben de küçüklüğümden beri tüm yolculuğuma eşlik eden bu cep saatini bırakmaya karar verdim.
Üzerimde kalan tek şey bu olduğu için değil!
Belki bir gün meşhur bir maceracı olurum ve ünüm bütün Teyvat'a yayılır! O zaman saatin arkasında şöhretim de olacak ve sen de kendini kazıklanmış hissetmeyeceksin!
Belki bunu uzun zaman önce anlamışsındır ve benden daha güçlüsündür! Belki de zaten meşhur birisindir ama öyle olsa bile mantığım hâlâ geçerli. Gizemli Veluriyam Serabı'nda bulduğun en kadim eşya bu cep saati olacak ve ona daha fazla değer katmış olacaksın!
Böylelikle, cep saatini gömen kişiden yani benden kalan bu mesajı okuduğunda aramızda ister on yıl, isterse yüz yıl olsun fark etmez! Çok çalışalım ve yapabileceğimizin en iyisini yapalım!
Ondan sonra da benim "değer yaratan şey" anlayışımı Teyvat geneline yayıp herkesin hayatı doyasıya yaşamasını sağlayabiliriz!
İmza: Aslında pek meşhur olmayan maceracı. İmzası çok ama çok havalı.
