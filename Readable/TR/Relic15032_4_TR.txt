
Kaderin şarkısı bir zamanlar su yollarından geçer ve medeniyet ile düzenin ahenkli melodisini her yana yayardı.
Notaların ulaştığı yerlerde vahşetin yerini aydınlanma aldı ve düzeni olmayan ilkel topraklar tamamen yeni bir şeye dönüştü.

Güçlü deniz meltemleri esti ve köksüz su zambakları da meltemle birlikte savruldu.
Denizdeki otlar kadar kısa ömürlü olan bir kabilede genç müzisyen bir savaşçıyla tanıştı.
Yıldızlar kadar çok olan fetih şiirlerinin arasında bu şarkı çok da dikkate değer bir şey değildi.
Ancak dalgalar şövalyelerin arasındaki arkadaşlıklara tanıklık etti ve onları nasıl bir son beklediğini önceden haber verdi.

Genç müzisyen, barbarların adi tutkularından henüz kurtulamamıştı ve fethedilen yerdeki bir hizmetkar ile arkadaş oldu.
Hizmetkarın adını kimse bilmiyordu ama ilerleyen zamanlarda "Cassiodor" adıyla her yerde bilinir olacaktı.
Daha sonra genç savaşçı, altın başkentin en yüksek şehri olan altın Capitolium'a kadar genç müzisyene eşlik etti.
Orada zorlu dersleri ve denemeleri tamamladılar. Sonrasında Tanrı Kral tarafından yükseltilerek onurlu efendi oldular. 

"Gurur, bu ihtişamlı krallığın halkının göğüslerinde tıpkı bir altın çiçek gibi açar. Tanrı Kral'ın gözlerinin baktığı yerlerde artık ne bir sefalet ne de bir vahşilik olacaktır."
"Gurur, krallığın onurunu koruyan bir kalkandır ve ışıltılı uçları olan bir mızrak ucudur. Tanrı Kral'ın rakipsiz otoritesini savunur."
"Düzen ancak böyle bir otoritenin komutasında oluşabilir ve düzenin hüküm sürdüğü yerde sanat da güzellik de özgürce yetişir."
"Zayıflık, aptallık ve vahşilik güzel altın topraklarda asla kabul görmeyecek veya müsamaha gösterilmeyecektir. Bu tür şeyler ya itaat edecek ya da yok edilecektir."

"Dostum, kardeşim, o yoksul günlere özlem falan duyma sakın, ayrıca kafan o geçmişteki insanların yalan ve aşağılık haysiyetlerine takılıp kalmasın."
"O basit bedenden ve zayıf ruhtan çıktın, saf bir çelik gibi pirüpak oldun. Ufacık şeylere neden bu kadar çok üzülüyorsun ki?"
"Dostum, kardeşim, o değişmeyen melodilere, ta kalbinin içinden gelen kurmalı ritme kulak ver. Tanrı Kral'ın sana fısıldayışı bunlar." 
"İhtişamlı krallığın tek derdi gelecekteki kusursuz bir dünyadır ve bu gelecek, geçmişin insanları için kaçınılmaz yıkım şarkıları çalacaktır."