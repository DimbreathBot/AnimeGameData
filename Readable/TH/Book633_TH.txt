...วันที่ 10 เราถูกปล้น...
...พวกที่เรียกตัวเองว่า "กลุ่ม Nagarjuna" ไม่ยอมปล่อยพวกเราไปสักที พวกเขาจัดการทหารชาวทะเลทรายที่เฝ้ายาม และแอบโจมตีแคมป์ในตอนกลางคืน...
...เจ้าพวกนั้นเผาบันทึกการศึกษาของเราจนหมด แล้วยังขโมยอาหาร น้ำ และ Sumpter Beast ของเราไปอีกด้วย พวกเขาบอกว่านี่คือ "บทลงโทษ" ของเราที่ให้การคุ้มครองต่ออาชญากรคนสำคัญ ซึ่งเป็นทหารรับจ้างที่มีชื่อว่า Narvash หากยังไม่รีบส่งมอบเขา คนพวกนั้นจะไม่ปรานีเราอีกต่อไป
...แต่ Narvash หายตัวไปแล้ว บางทีเขาอาจจะฉวยโอกาสตอนโกลาหลหนีไป หรืออาจจะแอบซ่อนตัวอยู่ก็ได้ แต่เขาไม่ได้อยู่ในแคมป์ของเราแน่...
...
...น่าแปลกจริง Narvash เป็นเพียงชายชราที่พิการตาบอดง่อย ๆ คนหนึ่ง แม้แต่พูดก็ยังพูดไม่ชัดเลย แล้วจะสามารถทำร้ายคนอื่นได้ยังไงกัน
...
...บาดแผลของหัวหน้า Parshid ยังคงแย่ลงเรื่อย ๆ แถมยังมีอาการเน่าเปื่อย และเริ่มกลายเป็นเนื้อร้ายอีกด้วย นี่เป็นพิษของ Consecrated Scorpion พิษแค่เล็กน้อย ก็เพียงพอที่จะทำให้คนธรรมดาเป็นอัมพาตกว่าหนึ่งสัปดาห์ และอาจถึงตายได้หากพิษมีปริมาณมากขึ้น... ยาที่เราใช้ระงับพิษนี้ก็ใกล้จะหมดเต็มที ต้องเป็นพวก "กลุ่ม Nagarjuna" สารเลวนั่นแน่ หลายวันก่อนพวกมันมาขโมยยาของเราไปเกือบครึ่ง เห็นทีตอนนี้เราคงไม่มีทางเลือกอื่นนอกจากต้องหันหลังกลับให้เร็วที่สุดแล้วล่ะ
แต่สิ่งสำคัญที่สุดคือต้องรีบระงับความขัดแย้งกับ "กลุ่ม Nagarjuna" ก่อน ไม่อย่างนั้นเราจะไม่สามารถออกไปจากที่นี่ได้...