
Bu kaliteli yay, en karanlık geceleri andırması için siyaha boyanmıştır.
Bir zamanlar bu yay, zengin bir soylu ailesinin avcılık yarışmalarındaki ilk tercihiymiş.
Lakin günün birinde, asla yakalanmayan hayalet bir hırsızın eline geçmiş.

Yayı kullanan kişi, sessiz sedasız soyluların kafalarındaki taçları hedef almış.
Birçok sıkı bağı koparmış ve peşinden gelen birçok askeri silahsız bırakmış.
Zamanında karanlık bir çağa aydınlığı getirmek ve
mazlumlara adalet, bolluk ve mutluluk getirmek için kullanılmıştı.

Geçmişte gerçekten de mazlumlara adalet, bolluk ve mutluluk getirmiş; güç sahiplerine korku salmış, öfkeden kudurdukları sayısız geceyi uyumadan geçirmelerine sebep olmuştu.
Çatılarda ve teraslarda yağmur kadar hafif yürüyen de meydanlarda ozanların söylediği şarkılara konu olan da oydu.
Bir soylunun süslü kıyafetinden safir araklamış ve onu haysiyetsizleri mızrakla avlayan mavi gözlü bir cadıya vermişti.

Ama tüm ruhuyla sevdiği, ona verdiği safir kadar soğuk olan cadıyı bir kere bile olsun gülümsetememişti.
Sonunda ölümü ararken, çiçeksi yüzünde bir suçlunun damgası vardı ve sonrasında nereye gittiğini kimse bilmiyordu.
Sonunda soylu hırsız, kardeşlerinin tavsiyesini dinlemiş, yeminini bozmuş ve kimseye ait olmayan okyanuslara yelken açmış.
"Söylesene, şarkımı unutmuş mudur? Şimdi bile peşimi bırakmayan o yılları, şarap kokulu sokakları ve onun için yazılmış şarkıları hatırlıyor mudur?"
