...
Geminin doktoru, Salme'nin iyileşmek için daha fazla zamana ihtiyacı olduğunu söyleyince kamaraya geri döndüm. Salomea ayaktaydı, yaşananları yeniden düşünmesi onun için travmatik olabilirdi belki ama neler olduğunu anlamam gerekiyordu.
Ona sorduğumda verdiği cevap kalbimi bin parçaya böldü. Hâlâ inanamıyorum. Bunu yazarken ellerim titriyor... Salomea yapmış! Kardeşini o karanlık yük sandığına o kilitlemiş! Üstelik bu bir şaka falan da değildi! Bundan çok daha korkunç bir şeydi! Mutlaka cezasını çekmeli! Hangi sebeple yapmış olursa olsun, böyle korkunç bir şeyin bahanesi olamaz!

Salomea, gözyaşları içinde onu affetmemi istedi. Yoksa Salme'nin onu terk edeceğini söyledi. Salme'nin bir Fey çocuğu olduğunu ve kendi insanlarının dünyasına dönmek istediğini iddia etti. Hatta o yolcuyu alan canavarın Salme'nin ailesinden olabileceğini bile söyledi... Saçmalık! Düpedüz saçmalık! Salme de Salomea gibi bir insan çocuğu. Başka türlüsü olamaz... Ama dönüşebilen Feyler yok mu? Bu korkunç şüphe kalbime yerleşti ama kısa sürede onu söküp attım. Salomea'nın hassas zihni, okuduğu uygunsuz hikayelerden etkilenmiş olmalıydı, tıpkı "Annecik Ağılda" ninnisinden etkilendiği gibi...

Hâlâ çocuğun babasına mektup yazıp Salomea'nın bu korkunç davranışından bahsetmeli miyim, emin değilim. Bunun Salomea için ne sonuçlar doğuracağını kestiremiyorum... Bugün yazmaya vaktim kalmadı, yarın ne yapacağıma karar vereceğim.
...