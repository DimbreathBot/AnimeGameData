
ชนเผ่าที่ตั้งอยู่บนยอดเขา มักจะจัดการประลองต่อสู้เป็นประจำ โดยนักรบที่เข้าร่วมการประลอง จะเตรียมหน้ากากพิเศษเอาไว้
หน้ากากเหล่านี้ไม่เพียงใช้ข่มขู่คู่ต่อสู้เท่านั้น แต่บรรดาผู้เข้าแข่งขันยังมองว่า มันเป็นสัญลักษณ์ประจำตัวของแต่ละคนอีกด้วย
ทุกครั้งที่มีนักรบที่สวมหน้ากากปรากฏตัวขึ้น ผู้สนับสนุนของเขาจะส่งเสียงเชียร์อย่างกระตือรือร้น และแค่นเสียงเยาะใส่คู่ต่อสู้
มีเพียงชายผู้สวมหน้ากากขนนกเหมือนนกอินทรีเท่านั้น ที่เมื่อก้าวสู่สนามประลอง ผู้คนทั้งบนและล่างเวทีต่างเงียบกริบอย่างน่าประหลาด

ก่อนจะมาเป็นนักผจญภัย Taika เป็นนักรบที่แข็งแกร่งที่สุดของเผ่าวงศ์ปีกบุปผา เขามักจะได้รับชัยชนะในระหว่างการแข่งขันเสมอ
บางครั้งเขาก็รู้สึกเบื่อว่า หรือว่าชีวิตของเขาจะผ่านไปทั้งแบบนี้ โดยหารู้ไม่ว่าภัยพิบัติกำลังจะมาเยือน
ตอนแรกมันเป็นเพียงเมฆครึ้มที่ปกคลุมท้องฟ้า จากนั้นก็มีข่าวว่ามีคนหายตัวไปในแดนราตรี และเมื่อปีศาจร้ายปรากฏตัวต่อหน้าพวกเขา
ทุกคนก็ตั้งตัวไม่ทันแล้ว

แน่นอนว่าย่อมมีคนที่ต้องแบกรับรับผิดชอบ และผู้ที่แข็งแกร่งเหล่านั้นก็ควรแบกรับมากกว่า
หลังจากได้เห็นสงครามที่แท้จริง เขาเพิ่งจะรู้สึกถึงภาระอันหนักอึ้งของโชคชะตาเป็นครั้งแรก
ดังนั้นเขาจึงบอกลาภรรยาและลูกที่ยังไม่เกิด และกลายเป็นปีศาจร้ายในสนามรบ
เพราะหากต้องการกำจัดปีศาจและวิญญาณร้าย ก็มีแต่ต้องกลายเป็นสิ่งที่ชั่วร้ายยิ่งกว่าพวกมัน

นั่นคือการต่อสู้ครั้งสุดท้ายในชีวิตของเขา เขาจมอยู่ในแอ่งเลือดบนจุดสูงสุดของเมือง Cinder ภาพมากมายนับไม่ถ้วน ผุดขึ้นมาตรงหน้าเขาอย่างไม่ขาดสาย
เขาเห็นเปลวไฟสีแดงสดของดินแดนโบราณ ผลิบานเพื่อพวกเขาอีกครั้ง เช่นเดียวกับดอกไม้นับพันนับหมื่นบนทุ่งกว้างในอดีต
"ประตูสีแดงของนรกถูกย้อมด้วยเลือดของผู้กล้า ข้าขออุทิศเลือดของข้า และมอบกุญแจเปิดประตูให้กับลูกของข้า"
บางทีอาจเพราะเห็นแสงสว่าง ที่ลอดออกมาจากรอยแยกตรงประตูบานนั้น ทำให้เขานึกถึงคำพูดที่เขาพูดตอนบอกลาภรรยาสุดที่รัก
"...ถ้าเป็นผู้หญิง ก็ให้ชื่อว่า Bona แล้วกัน ลูกจะต้องกลายเป็นนักรบที่ยอดเยี่ยมได้แน่นอน"