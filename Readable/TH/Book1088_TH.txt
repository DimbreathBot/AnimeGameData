...
ทั้งหมดนี้ก็เพื่อทำให้ความปรารถนาของ Tinet เป็นจริง ฉันไม่อยากจะพูดหรอกว่านี่เป็นความปรารถนาสุดท้ายของเธอ เพราะฉันหวังว่านี่จะไม่ใช่ความปรารถนาสุดท้าย ฉันเล่าเรื่องราวทั้งหมดที่ฉันรู้ให้เธอฟัง และยังมีบางเรื่องที่ฉันไม่ได้รู้จริง ๆ แต่ก็ปั้นแต่งมันขึ้นมาเพื่อจะปลอบประโลมความรู้สึกของเธอ Tolfin แวะมาเยี่ยมพวกเราบ่อย ๆ แม้จะไม่ค่อยเชี่ยวชาญนัก แต่เขาก็พยายามจะเล่าเรื่องราวเหล่านั้นที่เขาไม่ได้ถนัดให้ Tinet ฟัง เช่น "แสงเหนือบนฟากฟ้ายามค่ำคืนที่น่าอัศจรรย์ยิ่งกว่าสายรุ้ง และหาได้ยากแม้จะอยู่ในซีกโลกเหนือของดินแดนทางเหนือสุดก็ตาม เล่ากันว่ามีสมบัติซ่อนอยู่ใต้สายรุ้ง หากมีใครสามารถปีนขึ้นไปบนริบบิ้นที่หย่อนลงจากฟากฟ้านั้นได้ จะได้รับสมบัติแสนล้ำค่าแค่ไหนกันนะ"
ฉันยังจำได้ว่าตอนที่ Tinet ได้ยินเรื่องนี้ เหมือนกับมีลมเบา ๆ โชยมา พัดเปลวเทียนให้ไหววูบเล็กน้อย เธอพูดคล้ายทอดถอนใจว่า ถ้าเธอได้ฟังเรื่องราวนี้ให้เร็วกว่านี้ บางทีเธออาจจะยังมีแรงเดินทางไปยังดินแดนทางเหนือสุดนั่น และมองดูริบบิ้นหลากสีสันบนฟากฟ้าที่ราวกับภาพฝันนั้น ด้วยตาตัวเอง...
...
...ไม่เป็นไร เด็กน้อย ไม่เป็นไร ฉันจะเอาริบบิ้นนั้นมาให้เธอ ให้เธอได้เห็นมันกับตาเอง
...
