...จู่ ๆ "Akasha" ก็ไม่เป็นที่นิยมในเมืองอีกต่อไป และดูเหมือนว่าจะมีการเปลี่ยนแปลงด้านการจัดการ มีข่าวลือหนาหูว่ามหาปราชญ์ Azar สูญเสียอำนาจแล้ว และพ่อค้าแม่ขายที่ต่างพึ่งพาบารมีของเขาก็พลอยเสียเอกสิทธิ์ไปด้วย... จากนี้ไป การค้าขายระหว่างทะเลทรายกับเมืองอาจง่ายขึ้นมากก็เป็นได้
...หนังสือหลายเล่มถูกยกเลิกแล้ว แต่ยังมีงานวิชาการจำนวนมากที่ยังต้องมีการเข้าถึงแบบพิเศษอยู่ สำหรับเผ่า Tanit แล้วก็นับว่าเป็นข่าวดีมาก ที่เราไม่ต้องพึ่งพาการลักลอบหาความรู้อีกต่อไปแล้ว
...สำหรับ "แผนการช่วยเหลือ" ที่ชเนตตีให้ความสนใจนั้น เมื่อไม่นานมานี้ฉันได้ยินมาว่าเจ้าหน้าที่มหามาตรา Cyno ผู้โด่งดังเป็นผู้นำทีม แต่หนังสือส่วนใหญ่ที่พวกเขาแจกฟรีนั้นเกี่ยวข้องกับการศึกษาขั้นพื้นฐาน ซึ่งไม่ค่อยมีประโยชน์สำหรับเราเลย
...เมื่อพิจารณาถึงความสัมพันธ์ที่ขัดแย้งกันระหว่างชาวเมืองกับพวกเรามานานหลายปี ก็มีเหตุผลที่จะสงสัยในแรงจูงใจและจุดประสงค์ในการส่งนักวิชาการมา คนในเมืองที่มาสำรวจนี้คงไม่ต่างจากคนก่อน ๆ ที่เพียงต้องการเข้ามาก้าวก่ายในชีวิตชนเผ่า และหาผลประโยชน์เพื่อตัวเอง หากพวกเขาสนใจในโบราณสถานของเมือง Gurabad และ "โอเอซิสนิรันดร์" มันอาจจะส่งผลเสียต่อชนเผ่ามากกว่าก็ได้

ดังนั้น ฉันหวังว่าชเนตตี Babel จะไตร่ตรองให้รอบคอบเกี่ยวกับการจัดการมือสกปรกของพวกสถาบัน เพื่อรักษาอิสระและความสามัคคีของเผ่า Tanit และเผ่าพี่น้องเรา และเพื่อต่อต้านอำนาจจากภายนอก...