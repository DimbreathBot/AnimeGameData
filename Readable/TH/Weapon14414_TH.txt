
"ลาจากอย่างรวดเร็ว ราวกับความฝันเพียงชั่วคืน"

ชีวิตอันแสนบอบบางของมนุษย์
ฉันคิดว่าตัวเองใช้ชีวิตอย่างดีเยี่ยมแล้ว

ฉันเคยใช้ร่างของ Hakushin Kitsune
วิ่งไปในป่าของ Grand Narukami
พร้อมเด็ก ๆ ที่ฉลาดทั้งหลาย

หวังว่า หลังจากทุกสิ่งสิ้นสุด
พวกมันจะได้วิ่งเล่นอย่างมีความสุขอีกครั้ง

ฉันเคยขับร้องบทเพลงแห่งเทพ พร้อมกับสาวน้อยจากเผ่าปีศาจ
ที่ใบหน้างามราวกับดวงจันทร์ ต่อหน้าท่านโชกุน
ฉันยังเคยชมเชยในเพลงดาบของเธอ
หวังว่าความงาม, ความกล้า และอิริยาบถของเธอ
จะสามารถดำรงอยู่ได้เป็นพัน ๆ ปี

เมื่อนึกถึงความงาม ที่ทำให้ทุกสายตาต้องจับจ้องของสาวน้อยคนนั้น
ก็อดที่จะบดบังรูปลักษณ์ในปัจจุบันด้วยหน้ากากไม่ได้...

ฉันเคยแข่งวิ่งกับหัวหน้าเผ่าเท็งงุ Yougou
เราวิ่งแข่งขันไปทั่วภูเขา Lingshan
เพื่อที่จะได้รู้ว่า ใครจะมีพลัง และความเร็วเหนือกว่า

สุดท้ายแล้ว ฉันผู้มาจาก Hakushin คือผู้ชนะ
แต่พอมาคิดดู น่าจะเป็นเพราะเธอออมมือให้ฉันมากกว่า
เช่นนี้ ทำให้ฉันรู้สึกยอมไม่ได้...

ฉันเคยทำให้ปีศาจทานูกิที่ดื้อรั้นจะต่อสู้กับฉัน
ยอมแพ้ให้ท่านโชกุนทั้งกาย และใจ
และฉันยังวางแผนอย่างไร้ยางอายต่อท่านโชกุน
ทำให้เจ้าปีศาจทานูกิยอมสวามิภักดิ์ท่านโชกุนได้

สีของดวงจันทร์ในคืนนั้น ส่องสะท้อนกิ่งไม้ และกลีบดอกไม้
ตกกระทบอยู่ในสวน งดงามราวไข่มุก
ถึงตอนนั้น ยังคงส่องสว่างอยู่ในใจของฉัน...

เพียงหวังที่จะให้ก่อนจากไป เธอได้จดจำคติที่ฉันรวบรวมความกล้า พูดมันออกมา
"ไม่มืดบอด ไม่สั่นไหว จงเดินไปบนเส้นทางแห่งศรัทธา"
และหวังว่าคติของฉัน จะสามารถทำลายคำโกหก และความชั่วร้ายในใจเธอได้
และหวังว่าทานูกิที่ไร้เดียงสาจนถูกหลอกเหล่านั้น จะไม่รังเกียจที่ฉันโกหก หลอกลวง...

ที่นี่ เป็นที่ๆ มืดมิดที่สุด
ฉันจะจดจำภาพเหล่านี้ไม่ลืมเลือน
เหมือนกับดวงจันทร์ที่ส่องทะลุเมฆา
สาดส่องไปยังดวงใจอันเล็กและบอบบางของฉัน

ในชีวิตนี้ ฉันได้เคยแปลงร่างเป็นมนุษย์
และเดินทางไปกับสิ่งมีชีวิตแสนสวย ที่มีอายุขัยแสนสั้นเหล่านี้
เป็นมิตรสหายของคนมากมายในฐานะต่างๆ
ไม่ว่าจะเป็นมิโกะที่มาฝึกใน Grand Narukami เพื่อศาลเจ้าที่บ้านเกิดของตัวเอง
หรือจะเป็นเด็กที่หลงทางเพราะคนคุ้มกันเกี้ยวเทพเจ้า
หรือชายหนุ่มเป็นกันเองที่ไปฝึกวิชาเซียนที่ Liyue
ไม่ว่าจะเป็น Kanjou ที่พยายามทุกวิถีทางเพื่อทำให้เมืองรุ่งเรือง
หรือช่างที่มุ่งมั่นอยู่กับการตีดาบที่คมกริบที่สุด
หรือคนที่ใช้วิชาที่สร้างดาวตกขึ้นมา ให้มันบานสะพรั่งอยู่บนฟ้า
ทุกคนล้วนเป็นมิตรสหายที่ฉันโชคดี ที่ได้รู้จักพวกเขา

หวังว่าเขตแดนที่คอยปกป้องพวกเขา จะไม่ถูกความมืดใดเข้าครอบงำ...

ทั้งหมดนี้ ล้วนเป็นสิ่งที่ฉันปรารถนามาตลอด

"ดังนั้น จงฉีกทำลายปณิธานความมืดของฉัน"
"ตอนนี้ฉันสูญเสียพลังทั้งหมดแล้ว"
"ขออุทิศเลือดแห่ง Hakushin ของฉันให้ท่านได้ใช้"
"แต่ถึงจะต้อยต่ำเพียงใด"
"ฉันยังหวังให้ท่านฟังคำขอของฉัน..."

"หากท่านเห็นสิ่งที่สำคัญต่อฉัน"
"ก็ขอให้ท่านปลดปล่อยสิ่งมีชีวิตเหล่านั้นไป"
"หากท่านอนุญาตให้ฉันวิงวอน"
"ก็ขอให้ท่านนำความทรงจำที่สว่างสดใสชั่วนิรันดร์"
"ของฉัน คืนให้แผ่นดินที่ฉันรัก"
"หวังว่าเมื่อท่านทำตามสิ่งที่ประสงค์แล้ว"
"ยังคงมีสิ่งที่สวยงามหลงเหลืออยู่..."