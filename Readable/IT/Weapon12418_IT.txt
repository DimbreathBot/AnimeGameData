
L'immagine del Florvento si è persa tra i venti del tempo,
in tempi di pace, il suo nome è diventato sinonimo d'amore e gioia.
Talvolta, persino le armi forgiate che saranno brandite per conquistare e vincere
sono adornate da tali fiori, tenendo conto del desiderio del committente o del forgiatore.
Sembra che questa lama sia stata realizzata su misura da qualcuno per una persona cara.

"Le lame di ferro non riescono a fenderlo, né la prigionia delle pietre a relegarlo.
Il vento non teme il futuro, si limita a soffiare nella sua direzione."
Il pastore senza nome che non apparteneva alla Chiesa narrò silenziosamente le storie del vento,
e mostrò i "fiori" a coloro i cui occhi ancora brillavano.

Se i nobili discendenti non avessero dimenticato il loro giuramento iniziale, se il vanaglorioso silenzio avesse raggiunto la popolarità,
o se il principio del sangue avesse resistito al flusso del vento, la leggenda degli alberi e dei fiori sarebbe stata proibita.
A quei tempi, nei luoghi disprezzati dalle persone, sbocciarono fiori in gran numero.
I fiori furono spazzati via dal vento impetuoso, lasciando un istante di glorioso splendore in un mondo senza luce.

"Nell'ombra proiettata dalla torre del passato, nei vicoli e nelle strade odierne,
negli angoli più stretti, i fiori ancora sbocciano con un lieve bagliore."
Il pastore senza nome che non apparteneva al Palazzo narrò silenziosamente le storie del fiore.

Disse: "Oggi il Ludi Harpastum è stato portato via dal nobile".
Ma sapevate che le rovine, dove un tempo infuriavano venti impetuosi, in passato erano ricoperte di fiori selvatici?
Quei fiori non erano di una specie comune. Più forte il vento soffiava, più le loro radici si rafforzavano ed erano rigogliosi.
Il giorno in cui il regno sarebbe stato punteggiato da quei fiori, sarebbe stato il giorno in cui la torre sarebbe finalmente caduta.