
ในที่สุดดวงตะวันอันแผดเผา ก็ได้ทำลายค่ำคืนที่มืดมิดจนสิ้น ความฝันแสนหวานราวกับน้ำผึ้งนั้น ได้สลายหายไปพร้อมกับควันอย่างไร้ร่องรอย
เพลิงสีเลือดแห่งการเฉลิมฉลองยังไม่ทันมอดดับ ผู้ปกครองเมือง Cinder ก็ประณามหมู่บ้านที่บูชามังกรว่า เป็นศัตรูคู่อาฆาตของเผ่ากบฏ...
เขาวงกตของกระจกทรุดลงท่ามกลางความโกรธเกรี้ยวของราชาอสรพิษ ส่วนป้อมปราการแห่งหมอกก็พังทลายลงต่อหน้ากองทัพที่ไหลบ่าเข้ามาราวกับกระแสน้ำ
ผู้กล้า Maghan ซึ่งเคยต่อสู้เคียงบ่าเคียงไหล่กับผู้ที่ถูกฝังไปพร้อมกับเพลิงปฐมกาล ยังคงกล้าหาญและมุ่งมั่นเหมือนเช่นวันวาน
เขาได้ฆ่าผู้ทรยศที่ทำสัญญากับมังกร และยุติสงครามลง ก่อนที่มังกรจะตื่นขึ้นจากความฝัน
อย่างไรก็ตาม วีรบุรุษผู้ชราวัยไม่ได้รับความโปรดปรานจากผู้ปกครองแห่งเมือง Cinder แต่มาเข้าเฝ้าผู้ครองเมืองเพียงเพื่อขออภัยโทษเท่านั้น...

"องค์ราชา ข้าไล่ตามสัตว์ร้ายพวกนั้นไปไม่ทัน และปล่อยให้พวกมันหนีเข้าไปในหุบเขาลึกที่ปกคลุมไปด้วยควันหมอก"
"นักล่ามังกรอย่างข้าทั้งแก่ทั้งสุขภาพไม่ดีแล้ว จึงไม่อาจรับใช้สหพันธ์ได้อีกต่อไป ขอท่านโปรดอนุญาตให้ข้าได้กลับบ้านเกิดด้วยเถิด!"

นี่คือช่วงเวลาที่ "Mictlan" หนึ่งในชนเผ่าทั้งหกได้เริ่มต้นขึ้นในพันปีต่อจากนี้
ส่วนเรื่องที่ว่าในวันที่เมือง Cinder ล่มสลาย ผู้สืบทอดของนักบวช Maghan ได้ทำพันธสัญญากับมังกรอีกครั้งอย่างไร
และฝังเขาไว้ในสุสานไร้ชื่อตามความปรารถนาของเขา แทนที่จะส่งกลับคืนสู่เพลิงศักดิ์สิทธิ์ได้อย่างไรนั้น
นั่นก็เป็นเรื่องราวอีกเรื่องหนึ่ง ซึ่งไม่เกี่ยวข้องกับเรื่องราวของ Maghan ผู้ซึ่งไม่เคยเป็นนักล่ามังกรอย่างแท้จริงแล้ว

"ข้าฝันถึงวันคืนที่ปราศจากความกังวล... เมืองแห่งเทอร์คอยส์จะสร้างขึ้นบนแผ่นดินที่ดวงอาทิตย์ลอยขึ้นมา ราชาองค์ใหม่จะถือกำเนิดขึ้นอีกครั้ง"
"ทูตแห่งทองคำจะมาเยือน นกสีเขียวมรกตจะมาเยือน และ Aq're Q'aq จะมาเยือน นี่คือคำสัญญาของราตรี"
"ข้าฝันเห็นทายาทของเจ้า... พวกเขาไม่ต้องหวาดกลัวกับภาพมายาและหมอกควัน น้ำตาและความเจ็บปวดจะไม่มีอีกต่อไป"
"จ้าวแห่งเปลวเพลิงและการแผดเผา... จะปกป้องความฝันของมนุษย์และมังกรอย่างเท่าเทียม จนกว่าดวงดาวจะหยุดหมุน"
"นี่คือความปรารถนาสุดท้ายของข้า ผู้กล้าของข้าเพียงหนึ่งเดียวเอ๋ย โปรดทำให้อนาคตเช่นนี้ กลายเป็นจริงด้วยเถิด"
"..."