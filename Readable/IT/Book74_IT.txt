Tra tutti gli elementi della terra, il Geo solo è tenace,
costruito su una base di fiera tradizione, giammai è fugace.
Giusta infatti è la legge di Rex Lapis, ineffabile la sua saggezza...
Le fondamenta della giustizia, che nel suo regno scalza ogni bassezza.
Uccisore di empi demoni, nessun male lascia prosperare.

Cercò l'ordine celeste, così che la turbolenza potesse affrontare.
Gli Adepti tra lui si radunarono, i guardiani Yaksha all'assalto partirono,
e spaventati dal loro coraggio, i demoni fuggirono.
Rex Lapis allora preparò possenti rocce, che nella terra scagliò:
il mostro del mare venne sconfitto e alfine la pace laggiù tornò!

I demoni giacevano vinti, ma le loro anime tramavano vendetta.
Negli abissi del mare gli spiriti demoniaci sparirono in fretta.
L'odio guidava la lor furia. Ma l'odio stesso ciechi li rese,
i demoni si moltiplicarono e la loro furia il mare offese:
un'infestazione demoniaca ebbe così origine dalle anime cadute.

A cinque guardiani Yaksha Sua Maestà ordinò di sconfiggere il male,
per liberare il mondo dall'odio venefico dai demoni stillante.
I monti tremarono alla furia degli Yaksha, ardente di splendore dorato,
ma sebbene il male scacciarono, ahinoi! Solo uno fu risparmiato:
Alatus, i cui artigli respinsero i nemici, procurando la pace.

Una pace che rimandava ai tempi andati e che non più era ricordo fugace.
Tornata la serenità, gli Adepti ai Monti di Jueyun ritornarono.
Terminato il loro compito, gli Yaksha per luoghi sconosciuti andarono.
Che questa magra offerta le anime dei caduti possa placare.
E che queste parole sappiano accanto al fuoco il cuore di Sua Maestà contentare.