
Questo era un tempo antico, quando le navi navigavano a fianco dei mostri marini.
A quei tempi, il Porto di Liyue non era in pace, non con quelle creature delle profondità.

Si dice che una grande ombra abitasse un tempo nell'abisso oceanico.
Con grandi vortici e mulinelli avrebbe distrutto anche la più forte della navi, e avrebbe trascinato la sua preda giù nelle profondità oscure.
Si dice anche che un'isola divina emergesse dal mare, coperta di arcobaleni e avvolta nella nebbia...
Tutti coloro che hanno la fortuna di mettere piede su quell'isola troveranno tesori sepolti da un tempo incalcolabile.
Altri dicono che quest'isola sia un grande mostro in un torpore logoro.

La maggior parte delle leggende che circolano tra i marinai e i capitani sono bizzarre come queste. Ma c'è una storia a cui credono tutti.
Credono che Rex Lapis una volta abbia brandito una lancia che perforò l'arcobaleno, immobilizzando il vortice ribollente che un tempo terrorizzava gli oceani al centro delle mare profondo.

Le leggende narrano che, da allora, si passono spesso vedere delfini e balene radunarsi in quel tratto d'oceano, cantando.
Alcuni sostengono che piangono per il dio che adoravano, e cantano molti canti funebri per lui.
Altri affermano che lo fanno meravigliati dalla grande potenza del Rex Lapis, che era davvero in grado di perforare l'arcobaleno e di far cadere il sole.

Ma le leggende popolari narrano anche questo.
Che un giorno, il vortice, destinato a una morte quieta dalla lancia divina del Signore di Geo, comincerà di nuovo a svegliarsi.
Quando il vento porterà di nuovo il fetore degli abissi a riva, quello sarà il presagio dell'arrivo di un uragano grande quanto un'idra a nove teste.
Chi, allora, sarà in grado di domare l'Entità delle profondità?
