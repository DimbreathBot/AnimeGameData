Quando leggerete questa lettera avrò già intrapreso un viaggio per migliorarmi.
Rimpiango di non avervi chiesto scusa di persona, ma spero che possiate perdonarmi.

Non riesco più a dormire da quando Conquistademoni mi è apparso in sogno. Ho passato ogni notte a ragionare su come adempiere alla mia promessa.

Non solo vi ho ingannato, ma mi sono anche approfittato delle speranze e dei sogni dei miei seguaci.
Spesso chi è in grosse difficoltà diventa debole, e inizia a bramare qualcosa in cui credere.
Le mie bugie hanno dato loro una salvezza fasulla, e i loro veri desideri si sono allontanati sempre di più.

So che in passato i desideri degli esseri umani erano meno complessi di ora.
Conquistademoni si fece carico dei desideri del popolo di Liyue mentre combatteva contro i demoni.
Indossò una maschera per nascondere la debolezza generata dai desideri umani.

Anch'io, come falso Adeptus, indosso sempre una maschera.
Ma un vero Adeptus ha bisogno di indossarla solo quando affronta i demoni.
Se io indosso una maschera per nascondere il male che ha corrotto il mio cuore...
Allora Conquistademoni ne indossa una per nascondere il proprio lato umano.
Eppure, la sua maschera è il volto di un re demone, uno che potrebbe tenere tutti i demoni a bada...

Quando me ne sono reso conto, sono diventato profondamente consapevole della mia immoralità e ho capito cosa significhi davvero essere un Adeptus.
Ho intrapreso questo viaggio oltre la collina e il fiume per rafforzarmi nel corpo e nello spirito, ma non nutro alcuna speranza di espiare del tutto i miei peccati. Desidero solo guadagnarmi il diritto di venire considerato un seguace degli Adepti.

Ho già chiesto a una persona di restituire tutto il denaro che ho ottenuto con l'inganno. Ho ancora qualche effetto personale, ma vi prego di prenderli: non mi sarebbero di alcun aiuto nel mio viaggio.
Vi prego anche di prendere il Sigillo del consenso lasciatomi da mio nonno, poiché non sono più degno di possederlo.
Spero che possiate ottenere tutto ciò che desiderate e che ci incontreremo di nuovo.
Wang Ping'an, un peccatore.