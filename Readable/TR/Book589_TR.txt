Selam olsun sana hiç karşılaşmadığım Gezgin. Eğer bu mektubu okuyorsan, tıpkı benim de geçmişte yaptığım gibi buradaki muhteşem manzaraların tadını çıkarıyor olmalısın. Umarım hayalini kurduğun manzaralar karşına çıkar ve edindiğin tecrübeler faydana olur.
Ben gökyüzünü izlerken uykuya dalan bir Rtawahist öğrencisiyim. Uyandığımda kendimi burada buldum ve bir süre kalmaya karar verdim.
Yönetici Bayan Idyia, çevredeki bazı eski mekanizmaları "tamir" etmekte epey zorlanıyor gibi. Sorularımı yanıtlamadı, bolca dinlenebileceğim sessiz bir yer verdi sadece...
Yine de başkalarının onun hakkında söylediklerine bakılırsa genel olarak cömert bir ev sahibi olduğu anlaşılıyor. Herkes onu bir tarafa çekiştirirken bana ayıracak vaktinin kalmamasını anlayabiliyorum.
Toparlanıp ayrılırken dahi ondan hâlâ bir yanıt alamamıştım. Ama bana bir sürü hediye verdi ve yeni bir oyuncağı denemem için beni davet etti.
Diyeceğim o ki, ben de buraya yeni geldim ve aktarabileceğim pek fazla deneyimim yok. Eğlenceli ve rahatlatıcı bir zaman geçirmeni dileyebilirim yalnızca.
Yıldızları buradan izleyecek olursan biraz farklı bir tecrübe yaşayabilirsin. Konumları değişmese de gökyüzündeki görüntüleri çok daha kuvvetli ve karakteristik özelliklerini fark etmek çok daha kolay.
Belki buranın özel bir yer olmasının ve keyfimin de yerinde olmasının bir etkisi vardır. Buradaki görüş açımız çok daha geniş ne de olsa. Hem hava da çöldekine göre daha az kuru ve daha temiz.
Daha da önemlisi, burası canavar ve kötü niyetli insanlardan arınmış. Boş vaktin olduğunda, buraya yıldızları gözlemlemeye gelmeni şiddetle tavsiye ederim!
Geleneğe göre, burada bulunduğuma dair bir kanıt olarak bir şey bırakmam gerekiyormuş. Ancak hediye olarak ne bırakabilirim bilmiyorum... Gelirken yanımda sadece kitaplarımla birlikte kalem ve kağıt getirdim ama tezimi yazmak için onlara ihtiyacım var...
Bayan Idyia'nın verdiği hediyeler arasında bir miktar Mora da vardı. Bununla gidip evime sıcaklık, güzellik ve konfor katacak mobilyalar almamı önermişti...
Fakat yaşadığım yer, kitap ve yıldız haritalarıyla ağzına kadar dolu. Daha fazla mobilya koyacak yer yok, ayrıca çölü aşıp Akademiye dönerken yanıma ancak belirli miktarda eşya alabilirim...
Bu hediyeleri benden sonra gelen gezginlere bıraksam daha iyi olur. Bu yüzden onları saklamak için uğurlu ve harika alametlerin olduğu bir günü bekledim.
Artık bu hediyelerin hepsi senin! Sana huzur ve mutluluk getirsin, yıldızlı gökyüzünün himayesi ve bol şansı seninle olsun!

