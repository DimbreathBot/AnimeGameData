ชีวิตของรักษาการผู้บัญชาการนั้นเป็นเหมือนฟันเฟืองเครื่องจักร ที่ถูกขับเคลื่อนด้วยภาระหน้าที่อันหนักหน่วง และเสื่อมลงท่ามกลางงานที่แสนยุ่งเหยิง
หากเป็นแบบนี้ต่อไปเรื่อย ๆ "ชุดเกราะ" อัศวินที่ถูกหลอมขึ้นคงกลืนหายไปกับผิวกายของ Jean การดูแลเสื้อผ้าและการแต่งกายให้เหมาะสมเพื่อรักษาภาพลักษณ์กลายเป็นความเคยชินอย่างหนึ่ง
แต่ด้วยอายุของ Jean ก็ไม่ได้ต่างจากเด็กสาวทั่วไปนัก

ในนิยายที่สาว ๆ ชื่นชอบอ่านกันนั้น เสื้อผ้าที่งดงามเป็นสิ่งที่ขาดไม่ได้ เหมือนกับแสงดาวสุกสกาวในยามค่ำคืน ไหนยังจะมีลูกหลานขุนนางชั้นสูง ที่นั่งอยู่ในห้องแต่งตัวที่กว้างขวางเหมือนพระราชวัง ชุดกระโปรงยาวมากมายซ้อนทับกันจนเหมือนจะล้นทะลักออกมาทั้งหรูหรา และฟุ่มเฟือยเป็นที่สุด
ตัว Jean เองก็ปรารถนาถึงความโรแมนติกเช่นนี้เหมือนกัน...ใครกันบ้างเล่าจะทนทานความสวยงามของรองเท้าที่ปักด้วยลูกปัดที่แสนงดงามได้?

ในตอนนี้ความปรารถนาของ Jean เป็นจริงแล้ว เธอมีชุดหน้าร้อนที่เหมาะสมที่สุด ถ้าเทียบกับน้ำหนักของชุดแล้ว มันดีกว่าชุดมากมายในนิยายหลายเท่านัก
"ได้ยินมาจาก Barbara ว่าในตอนแรกเธอกับ Lisa ค้นหาชุดตามร้านค้าต่าง ๆ จนพบชุดว่ายน้ำชุดนี้"
"Kaeya เองก็พูดจนรุ่นพี่ Diluc ยอมให้เขาจ้างช่างฝีมือมาปรับปรุงดีไซน์ให้ดีขึ้น"
"Amber เป็นคนเลือกเนื้อผ้า เพราะว่ามีประสบการณ์ในการทำ Baron Bunny มาก่อน เนื้อผ้าค่อนข้างสบาย และโชคดีที่ไม่แพง..."
"ในบรรดาอัญมณีที่ใช้เป็นเครื่องประดับนั้น ยังมีคอลเลกชันของ Albedo และ Klee ด้วย"
"Noelle รับผิดชอบงานตัดเย็บ ทุกฝีเข็ม ทุกเส้นด้ายต่างละเอียดเรียบร้อย..."
"ส่วนเรื่องขนาดโดยละเอียดนั้นเป็นหน้าที่ของ Lisa...เธอเย็บเครื่องประดับดอกกุหลาบสุดวิจิตรด้วยตัวเองอีกด้วย..."
ของขวัญที่ทุกคนทำเพื่อ Jean กลายเป็นเรื่องน่าประหลาดใจอย่างที่ไม่เคยมีมาก่อน

หากการพักผ่อนครั้งสุดท้ายเป็นการพักผ่อนในช่วงที่มีงานยุ่ง การเดินทางไปชายทะเลครั้งนี้เป็นเรื่องบังเอิญทำให้ Jean ได้พักผ่อนอย่างเต็มที่
หลังจากถอด "ชุดเกราะ" ออกแล้วร่างนั้นก็เบาราวกับดอกแดนดิไลออนที่ส่องแสงระยิบระยับภายใต้แสงแห่งทะเล
"นี่เป็นครั้งแรกที่ฉัน...มีวันหยุดฤดูร้อนที่แสนสบาย"