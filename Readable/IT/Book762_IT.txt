Introduzione
Dal momento che Messire Bossuet è diventato il responsabile dell'Istituto di ricerca Bossuet (precedentemente noto come Istituto di ricerca commemorativo Alain Guillotin), le sue decisioni impeccabili e la sua guida illuminata hanno portato a notevoli risultati in svariati campi di ricerca.
In segno di rispetto e di gratitudine verso Messire Bossuet (si noti che egli stesso non ha richiesto tale servigio), i risultati altamente originali delle sue ricerche sono qui raccolti per riferimento futuro.

Apprendista ricercatore Chisseray

...

Titolo: Analisi teorica e progettazione della configurazione nucleica innovativa artificializzata
Autori: Bossuet e Chisseray
Introduzione: questo articolo accademico presenta una nuova configurazione nucleica artificializzata teorica, analizzandone il principio di operatività e i requisiti di progettazione e la confronta con la configurazione tradizionale (Configurazione di Guillotin). I calcoli mostrano che, in una condizione ideale, l'effetto ottimale prodotto è leggermente superiore rispetto alla configurazione tradizionale.

Note:
Questo articolo accademico è stato selezionato dall'Istituto di ricerca per l'ingegneria dell'Energia cinetica di Fontaine come "articolo accademico d'interesse eccezionale" nell'anno di stesura, per il quale Messire Bossuet ha ricevuto il titolo di tecnico senior.
Apprendista ricercatore Chisseray

...

Titolo: Ricerca sul controllo sincrono e sulle relative applicazioni basate sulla configurazione nucleica innovativa artificializzata
Autori: Bossuet, Maillardet e Chisseray
Introduzione: questo articolo accademico analizza le possibilità di applicazione della nuova configurazione nucleica artificializzata al controllo sincrono e propone una nuova modalità di espressione artistica.

Note:
Ah, se solo Maillardet non fosse così ossessionato da quei giocattoli danzanti... 
Apprendista ricercatore Sévigne

Si prega di non scrivere stranezze nella colonna dei commenti.
Apprendista ricercatore Chisseray

...