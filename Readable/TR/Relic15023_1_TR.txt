
Kanyon olarak bilinen bu yer en eski zamanlardan bu yana sülüğen renkte parıldar.
Dağ madencileri ve şehir tüccarları hâlâ bir Yakshanın efsanesini anlatır.
Söylentiye göre bir zamanlar yıldızın düştüğü çorak topraklara dört kollu yalnız bir gezgin gelmiş.
Bu gezginin kötülükleri alt etme maceraları sayesinde insanlar buralara gelmeye başlamış, ardından birçok insan dağlardan birbiri ardına gelmiş ve gezginle konuşmuş:

"Uzaklardan gelen misafir, lütfen şarabımızı kabul et ve yakarışımızı duy."
"Yıllanmış acı içkilerimizin, Rex Lapis'in bile yere göğe sığdıramadığı Tianheng Dağı'nın tatlı içkilerine hiç mi hiç benzemediğini düşünebilirsin."
"Fakat tanrılar bize değerli taşlar ve muhteşem yeşim sundu, biz de geçinmek için bu sert kayaları oyuyoruz."
"Rex Lapis'in lütfu sağ olsun, yaşamlarımız mükemmel olmasa da tehlikeden uzağız."
"Ancak işler değişti ve yıldızın düşüşünden aldığımız lütfun üzerine kara bir gölge çöktü."
"Sana sunabileceğimiz değerli hediyelerimiz yok ama bize yardım etmen için sana yalvarıyoruz."

Misafir, yaşlıların isteğine kulak verdi ve sunulan o acı şarabı son damlasına kadar sessizce içti.
Misafir hiçbir vaatte bulunmadı, küstahlıklarından dolayı fanileri hor görmedi fakat kalmasını sağlamak için yapılan tüm çabalara rağmen sadece doğuya yöneldi.

Ondan sonra olanları ise herkes biliyor...

Fakat, misafirin kabilenin yaşlılarıyla birlikte içtiği kristal kum şarap kadehi bugüne dek devam eden antlaşmalarının bir kanıtı olarak duruyor.