— Pianure di Guili —
Dalla padella nella brace...

Finalmente ho lasciato l'accampamento di quegli Hilichurl, ma per poco una Guardia delle rovine non mi ammazzava! Credevo fosse fuori gioco visto il modo in cui se ne stava seduta immobile sotto la pioggia torrenziale. Ma quando un fulmine è caduto proprio sulla sua testa... dall'interno sono provenuti dei suoni meccanici e si è animata.

Non potevo difendermi in alcun modo. Mi ha sollevato come un uccellino e mi ha scagliato giù dal dirupo. Fortunatamente, dimenandomi come potevo, sono riuscito a rifugiarmi in una grotta ai piedi del dirupo. Era fuori dal suo campo visivo, quindi ha rinunciato a cercarmi. Se non fosse stato per quella grotta, la Guardia delle rovine mi avrebbe fatto a pezzi, buttato a terra e poi calpestato fino a ridurmi in... non saprei nemmeno dire cosa!

Ormai dev'essere molto lontana da qui... Comunque sia, sento ancora il ronzio che emetteva, come se uno sciame di api continuasse a volarmi dentro la testa. Credo di essermi rotto il braccio: se ci faccio pressione sento un gran male. Credo, anzi, spero di farcela, comunque. A ogni modo, alla mia età devo stringere i denti e andare avanti. Cosa penserebbero di me Dongdong e sua madre, altrimenti?