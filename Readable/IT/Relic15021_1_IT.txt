
Amenoma, Futsu, Isshin, Hyakume e Senju.
Tanto tempo fa, queste erano le cinque scuole della Raiden Gokaden.
Tuttavia, oggi solo l'Amenoma ha ancora una linea di successione.
E non è certo se l'Isshin abbia ancora un qualche discendente.
Agli occhi del popolo, ciò è il normale risultato delle ingiurie del tempo.
Nessuno ha mai pensato che la loro improvvisa rovina derivasse da un qualche oscuro segreto.

Il vagabondo non ammetterebbe mai la propria colpa.
Mai ammetterebbe di essersi voluto vendicare del fabbro.
Né oserebbe mai dire la verità.
Di aver lasciato incompiuto il piano perché all'improvviso si era annoiato.
Direbbe soltanto, col tono di voce che aveva ereditato da un certo ricercatore:
"È stato solo un piccolo esperimento sulla natura umana."

Nel teatro tradizionale di Inazuma è presente una maschera chiamata Kunikuzushi.
Di solito, tali maschere cospirano e usurpano i regni.
Quando finì di girovagare, scelse tale nome come atto di libero arbitrio.
In fondo, neanche lui ricordava più quale fosse il suo nome precedente.

Nel teatro tradizionale di Inazuma è normale che il titolo delle commedie sia formato dal nome dei tre atti.
Ad esempio, se i tre atti si chiamano "Sumirezome", "Sangetsu", e "Kogetsukan"...
Il titolo della commedia sarà "Sumirezome Sangetsu Kogetsukan".
Forse, un giorno, le avventure e le esperienze di questo corpo...
verranno tramandate dai mortali di generazione in generazione, come ricordi lontani che scorrono tra le linee geomantiche.
Ma per adesso, il terzo atto della sua vita non è ancora terminato.