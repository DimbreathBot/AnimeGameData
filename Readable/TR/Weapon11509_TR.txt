
Şogun'un Hatamoto'suna bahşettiği kılıçlardan bir tanesi. Dağların sisini ve gecenin pusunu ikiye ayırmak için yıldırımın gücünü çağırdığı söylenir.
Daha önce bin parçaya bölündü. Yeniden dövüldükten sonra, kılıcın üzerinde akıp giden bulutlara benzeyen bir desen kaldı.

Şu sözler bir halk şarkısına aittir: "Ön Kapı Arataki, Halef Iwakura, Yılan Kitain, Siskesen Takamine."
Dövüş sanatlarına ilgili çocuklar tarihteki ünlü dövüş ustalarını bu şekilde sıralar ve "Siskesen Takamine" de bu kılıcı kullanan ustalardan biridir.
Bu adam, ruhban sınıfının bir üyesine eşlik ettiği sırada, sayısız iblis ve Tatarigami katlederken Siskesen'i kullanıyordu.
Okçuluğu da Yougou Tengu'dan öğrendi ve öğrendiklerini sevdiği bir insana da öğretti.
Ama Siskesen'in bir halefi yoktu ve artık sadece hikayelerde, çizimlerde ve masallarda görülebiliyor.

Hayatının sonlarına doğru Şogun'un Yorikisi olarak görev aldı ve karanlık bir orduya karşı savaştı.

Sevdiği yayını bahislerinin bir parçası olarak ona bırakmış olmasaydı, belki her şey çok farklı olabilirdi.
Ama gerçek kumarbazlar asla pişman olmaz, asla "acaba" diye sormaz ve "keşke" diyerek hayıflanmaz.
Düşman, bir sis gibi üstlerine çöktü. O ise gizemli kılıcını savurarak bu sisli geceyi dağıtmaya devam etti.
Saldırıları yeterince hızlı olduğu sürece, gecenin karanlığını delip geçer ve güneş tekrar doğardı...

"Asase, verdiğimiz bu sözü... Hayır, bu büyük iddiayı... kaybedeceğimi sakın düşünme!"
"Geri döneceğim ve sana bıraktığım bu yayı tekrar alıp, ödül olarak geleceğime kendim yön vereceğim!"

O ve Siskesen, birlikte ardı arkası kesilmeyen yıldırımlar gibi ışıklar saçarak sayısız iblis katletti.
Ama artık kılıç, sahibi kadar dirayetli değildi ve parça parça kırılmaya başladı.
Ve sahibi de yoğun sisin içine çekilmeye başladı...
En sonunda kılıcın bulunan bazı parçaları yeniden dövülmek üzere bir araya getirildi ve bu silah Siskesen adını devraldı.

Örümceğin karanlıkta ağına sıkıca tutunması gibi, samuray da kırılmış kılıcın kabzasını sıkıca tutuyordu.
Karanlık sisin arasında kendine inatla şunu hatırlattı:
İddia hâlâ devam ediyor. Asase'ye geri dönmeliyim...