Ey Nagarjuna,
Sayısız ruhun ışığının yardımıyla, bu sonsuz felaket ülkesini kutsuyorum.
Hiçliğin en derinlerindeki pislik ilk krallığı lekelediğinde,
Bilgeliğin Efendisi'ne yardım eden şanlı ruhlar milyonlarca yola dağıldı.
Kaynak suyuna susamış halde Hüzün Nehri'ni geri geçtim.
Bilgeliğin merhametli ışığı dört köşeyi aydınlatsın diye iyiliksever ruhlara bir yol açtım.

Ey Nagarjuna,
Sayısız ruhun ışığıyla, çiçek denizinde iyiliksever ruhları besledim.
Bakın, ruhların ışığı, çimenler ve ağaçlar tanrısının soyundan gelen ruhun özünü açığa çıkarıyor.
Yüzlerce savaştan sağ kurtulan savaşçılara, Devler'in düşmanlarına bakın.
Dünyevi olmayan karanlık bile vücutlarını aşındıramazdı.

Ey Nagarjuna,
Tüm ruhların ışığıyla, bu kokuşmuş toprakların ölülerini aştım.
Günahsızları günahlarından arındır ki, ızdıraptan arınmış saf bir ülkede yeniden doğsunlar.
Yeryüzünün çakralarında her şeyi doğuracak kader tohumları bulunur.
Dünyevi alemin geçici felaketleri ve ihtişamları, mevcut tohumların yanılsamasından başka bir şey değildir.

Ey Nagarjuna,
Sayısız ruhun ışığının yardımıyla göklerdeki hiçliği temizledim.
Hiçliğin derinliklerinden fışkıran pislik sonunda geri çekildi,
Dahri'nin mirası da kanunlara teslim oldu.
Binlerce şarkı bir arada söylendi ve şiddetli yağmurlar bir süre dindi.

Ey Nagarjuna,
Kara dalga yeniden ortaya çıkarsa ve kara hiçlik geri dönerse
bu kutsal şarkıyı söyleyin ve ruhların hakim ışığı için dua edin.
Ruhların o sonsuz ışığı, amacımıza giden yolumuzda bize rehberlik edecek.
