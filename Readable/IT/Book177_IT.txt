...
Anche oggi c'è brutto tempo.
Sebbene la neve e il vento stiano iniziando a calmarsi, è molto difficile tenere gli occhi aperti quando colpiti dalle folate che ancora sopraggiungono sporadicamente.
Questo tempo atmosferico mi ricorda un verso antico, in cui il poeta paragona il vento e la neve ai fendenti di una spada di ferro chiaro.

Ma come disse padron Landrich una volta: per quante difficoltà si possano incontrare sul proprio cammino, bisogna sempre perseverare.
Non possiamo tornare a Mondstadt senza aver ottenuto degli ottimi risultati.
Solo allora sarò all'altezza delle aspettative di padron Landrich e onorerò il nome della mia famiglia. E solo allora porremo fine una volta per tutte all'arroganza di chi cospira rivolte.

Basandoci su un'iscrizione che abbiamo trovato, abbiamo deciso di abbandonare il piano originale di esplorare <color=#FFE14BFF>la cella nelle rovine a sud-ovest</color> e di dirigerci, invece, verso una sala segreta chiusa a chiave.
A detta dell'iscrizione decifrata da padron Eberhart, nella sala dovremmo trovare degli sbalorditivi affreschi e delle armi forgiate con Argento astrale.
In tal caso, indubbiamente questa scoperta archeologica sarebbe la più importante degli ultimi decenni.

O almeno, questo è ciò che ha detto padron Ingbert. Il mio cuore, tuttavia, non riesce a dimenticare i compagni che abbiamo perso nella tormenta di neve pochi giorni fa.
Spero davvero che padron Eberhart avesse ragione quando ha detto che loro erano dei giovani nobili addestrati rigidamente fin dall'infanzia e perfettamente in grado di ritornare da soli all'accampamento.

Presto dovremo lasciare <color=#FFE14BFF>l'accampamento a sud</color> per addentrarci più in profondità nelle rovine.
Stavolta sarà fondamentale controllare attentamente la stabilità delle rovine prima di entrarci.