...
...ช่วงนี้ Tinet ป่วยหนักขึ้นเรื่อย ๆ Danil พาเธอไปหาหมอที่ดีที่สุดเท่าที่พวกเราจะจ่ายค่ารักษาไหว แต่ก็ไม่ช่วยอะไรเลย พวกเราไม่กล้าบอกผลการวินิจฉัยของหมอให้เธอฟังตามตรง แต่เธอคงจะเดาได้แต่แรกแล้วล่ะ เธอออกจะฉลาดขนาดนั้น บางครั้งฉันก็หวังจริง ๆ ว่าถ้าเธอไม่ฉลาดขนาดนี้ก็ดีหรอก แบบนั้นบางทีใบหน้าที่ซูบผอมเกินไปนี้ อาจจะยังมีรอยยิ้มประดับอยู่สักนิดก็ได้?
เด็กน้อยที่น่าสงสาร ฉันรู้ว่าเธอเป็นคนอารมณ์แปรปรวน ไม่ชอบพูดกับใคร แล้วยังหัวฟัดหัวเหวี่ยงอย่างไม่มีปี่มีขลุ่ยอีกด้วย แต่ทั้งหมดนี้ล้วนเป็นเพราะความทรมานจากโรคภัยทั้งนั้น ประกายในดวงตาของเธอเปรียบเหมือนเปลวเทียนที่ใกล้จะมอดดับ ฉันจะทำอย่างไรเพื่อจะรักษาแสงไฟที่ริบหรี่นี้ไว้ได้บ้าง?
...
...Tinet ป่วยหนักจนไม่สามารถเดินทางไปกับกองคาราวานได้อีกแล้ว พวกเราจึงตัดสินใจตั้งแคมป์กันที่ทะเลสาบอำพันคราม ที่นี่มีโกดังใต้ดินที่ไม่รู้ว่าใครเป็นคนสร้างขึ้นมา และยังมีสิ่งที่เรียกว่า "มรดกแห่งยุคทองคำ" อยู่ไม่น้อย ซึ่งก็เข้าตาฉันพอดี ฉันเลยดัดแปลงพื้นที่ใต้ดินให้กลายเป็นเวิร์กชอป ท่ามกลางความช่วยเหลือจาก Danil และทุก ๆ คนในกองคาราวาน
...
