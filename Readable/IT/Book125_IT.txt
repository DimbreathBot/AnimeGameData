Micio
Che belli i gatti, che carini. Amano miagolare e ricevere grattini.
Dai loro occhi non si scappa! Ogni preda diventa pappa.

Capocantiere Xiao
Il guardiano del porto dorme beato, il sonno è profondo ma il russare è un boato.
Parrebbe del Signore di Geo un boato, ma da vicino sembra più un cinghiale.

Osservando l'oceano
Il mare mi soffermo a guardare, il mio cuore è attratto dall'oceano ampio.
Vedo all'orizzonte vele danzare, come le zampe di un enorme granchio.

Ancor osservando l'oceano
Giorno dopo giorno, osservo con gli occhi stanchi e il cuore affaticato.
Di anno in anno scrivo, ma il mio scritto verrà sempre scordato.
Ancora e ancora navi salpano, ricche di coraggio o di follia.
Prima o poi affogheranno coloro che sottovalutano la poesia.

Le strade di notte
Amo la luce dei lampioni, che come stelle brillano nelle strade piene di ristoranti.
Ma ahimè è rovinata da Changchang, quella monella, e dai suoi rumorosi pianti.

Il Monte Tianheng
Tianheng è grande, Tianheng è grosso. Sorveglia la città come un colosso.
Per mostri e banditi è un duro osso. Ringraziamo il grande e grosso colosso!

La primavera al porto
La flora di seta, che in primavera è sbocciata, sui suoi petali come di tessuto è adornata.
Al tatto è come stoffa, eppur profuma di rose: possibile si tratti d'entrambe le cose?

Ode al chop suey
Il mio chop suey di Zhongyuan andrà sprecato, poiché per la mia bocca è troppo salato.
Basta un boccone a togliermi il fiato. "Perché tutto quel sale?" grida il mio palato.
"È così che si fa" dice la signora Su sagace. "Magari non fa per te, ma a molti piace."
