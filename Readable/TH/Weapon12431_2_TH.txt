
นั่นคือยุคที่ธงของชนเผ่าถูกส่งกลับไปยังเมือง Cinder ที่ถูกกัดกร่อน และพันธสัญญาได้ซีดจางไปนานแล้ว
ราชามนุษย์ผู้ค่อย ๆ ตกอยู่ในอาการเพ้อพึมพำเสียงเบา มีเพียงความหวาดกลัวสะท้อนอยู่ในดวงตา
แม้ว่าความปรารถนาที่มนุษย์และมังกรสามารถอยู่ร่วมกันได้ในอดีตนั้น จะห่างไกลเกินกว่าจะเอื้อมถึงแล้วก็ตาม
ทว่าผู้กล้าที่แก่ชรายังคงตัดสินใจที่จะก่อกบฏทรยศต่อเพื่อนเก่าเพียงคนเดียวที่ยังมีชีวิตอยู่

ท้ายที่สุดแล้ว เส้นทางเขียวขจีทั้งหมดก็จะสูญเสียสีสันดั้งเดิมไป เขาคิดเช่นนี้
ความกระตือรือร้นเปรียบเสมือนไฟ แม้จะเสียใจและไม่เต็มใจจะทำก็ตาม แต่เมื่อมันดับมอดไปแล้ว ก็คือดับมอดแล้ว
โลกนี้ไม่มีไฟที่จะลุกโชนขึ้นมาอีกครั้ง เช่นเดียวกับที่บนโลกนี้ไม่มีเส้นทางใดที่เป็นของเขาคนเดียว
ด้วยเหตุนี้ ชายชราผู้สิ้นหวังจึงยอมรับตำแหน่งลอยอย่างเจ้าหน้าที่สรรพาวุธของสหพันธ์ใหญ่เงียบ ๆ
และตั้งใจที่จะไม่เข้าไปก้าวก่ายคำสั่งของเพื่อนเก่าอีกต่อไป เพียงแค่รอคอยวันที่จะหวนคืนสู่เพลิงศักดิ์สิทธิ์เท่านั้น...

จนกระทั่งเด็กหนุ่มผู้มีดวงตาสีแดงช่วยเหล่ามังกรออกมาจากใต้เงาดาบ และไปเยี่ยมเจ้าหน้าที่สรรพาวุธตามลำพังในยามค่ำคืน
ด้วยความกระตือรือร้นที่ทั้งแปลกและคุ้นเคยนั้น เขาได้ขอร้องให้ผู้กล้าเฒ่าตัดโซ่ตรวนแห่งพันธสัญญาที่แตกหักเสีย

ชายชราผู้เงียบขรึมไม่ได้ตอบตามตรง เพียงเหลือบมองดาบใหญ่ที่มีฝุ่นเขลอะที่วางอยู่ข้าง ๆ
ดวงตาที่ถูกย้อมด้วยความเย็นชามานานหลายปีนั้น ทอประกายเจิดจ้าราวกับเปลวไฟอีกครั้ง