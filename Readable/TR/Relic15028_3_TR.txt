
Sadece Cinlerin şarkı söylediği bir zamanda, Çiçeklerin Efendisi bir keresinde Kızıl Kumların Kralı ile karşılaştı.
Kralların güç uğruna birbirleriyle çarpıştıkları bir çağda, Kral Deshret tahtının diğer iki kralla paylaşılmasına müsaade etti.

Cinler, üç arkadaşın birlikteliğini kutlamak için zümrüt ve yakut işlemeli bir tahtı miras olarak bıraktı.
Sonsuz Vaha'nın ve açan Padisarahların anısına, Çiçeklerin Efendisi ametistten yapılma bir taç taktı.

"Ama 'sonsuzluk' kelimesi tam bir yalandan ibaret. Sarhoşluk ve aşk, hatıraları yalnızca kırık rüyalara dönüştürebilir."
"Bir keresinde bana neden sürekli iç çektiğimi sormuştun. Bu gece hazır ay da parlakken sana maziyi anlatayım..."

"Sükunet ve barışın olduğu uzun bir zaman önceydi. O zamanlar ilahi elçiler insanlarla açıkça konuşur ve göklerden haber getirirlerdi..."
"Ama zamanla istilacılar gökten indiler ve beraberlerinde yıkım getirdiler, nehirleri kuruttular ve vebaları yaydılar..."
"İstilacılar, önceki soydaşlarıma savaş getirmiş olsalar da aynı zamanda bizleri bu diyara bağlayan prangaları kıracak olan yanılsamaları da getirdiler..."
"Ama göklerin efendisi, yükselen sanrı ve atılım dalgalarından korkarak yeryüzünü onarmak üzere ilahi çivileri indirdi ve ölümlüler diyarını yok etti..."
"Sonrasında bizler sürgünün acısına katlandık. Göğe ve aydınlanma gücüne giden bağımız kesilmişti..."

"Felaketten beri göğe tekrar bakmamam için uzun süredir lanetliyim. Şimdiye kadar kendimi tutabilmiş olmam benim için büyük bir şans..."
"Ama memleketim, yıldızlar ve uçurum arasındaki bir felaketin kristallerin yüzeyinde sürekli belirmesi gibi hep beni çağırıyor."
"Uyarılarıma kulak ver, sakın Dörtlü Gölgenin Efendisi'ni arama ve yıldızlar ile hiçliğin gizemlerini sorma."
"Yoksa ceza çivisinde de gösterildiği gibi kendini bir felaketin pençesinde bulursun."

Buna rağmen Kral Deshret, arkadaşının uyarılarını reddetti ve bu uyarıları ihlal edeceğine dair sessizce yemin etti.
Ay ışığının altında arkadaşının gözlerini silerken kendi arzularını da Çiçek Tanrıçası'na anlattı...
