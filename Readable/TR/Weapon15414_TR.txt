
"Gemiden in. Kadınların burada olması yasak!"
Ako Domeki denilen hırsız arkasını döndü ve gitti.
Ama bunu duyan tapınak görevlisi hafifçe gülümsedi.
Bana okçuluk öğreten kişi Şogun'la birlikte sefere katılmamış olsaydı
muhtemelen oğlumuz, Zaemon'un yaşlarında olacaktı.
Ve belki de ben bir Takamine olurdum ya da o bir Asase...

Zaemon'un üslubu ve kasıtlı bir şekilde bana arkasını dönmesi...
Bana bir zamanlar onun, elinde kılıçla bana arkasını dönüp gittiği anı hatırlattı.
Ama bu kez bu insanın ölmesine izin vermeyeceğim.
Bu, Elektrik Mitsudomoe sancağına karşı savaşmak demek olsa bile...

"Zıpkın ve kılıçlarımız bilendi. Yelken açmaya hazırız."
"Pekala, o zaman şu Şogunluk uşaklarına Seirai'nin gücünü gösterelim!"

Denizcilerin denize açılırken söylediği şarkıları duyan tapınak görevlisi, savaş yayını indirdi.
Bir zamanlar, Yougou Dağı'nda gizlice gerçek "büyü" öğrenmişti.
Efendisi Tengu için üzülse de büyüyü burada kullandı.
Bin yıldır duran büyük bariyeri kaldırdı.
Ölmek üzere olan mor çaylak kuşunun hiddetini serbest bıraktı.
Kuşun, Elektrik Hükümdarı'nın sancağını taşıyan bütün gemileri yakıp yıkmasına izin verdi.
Sadece, o yaşlı kedinin fırtınanın içine dalıp buralara kadar gelmeyeceğini umuyordu.