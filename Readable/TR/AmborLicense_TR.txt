1. Uçuştan önce fiziksel ve zihinsel olarak hazır olun.

2. Kalkış için rüzgar akımından ya da yüksek bir bölgeden faydalanın.

3. Uçuş sırasında dengenizi koruyabilmek için rüzgarın durumunu kontrol etmeyi ihmal etmeyin.

4. Hava trafik kurallarına uyun ve yalnızca geçerli bir uçuş ehliyetiniz varsa kanatları kullanın.

5. Uçarken dengenizi koruyun ve kanatlarınızı güvenli bir yükseklikteyken toplayın.

6. Alkollüyken uçmayın!


İhlal vakaları:

1. Rudolf adında Mondstadt'tan bir sivil, kızını güldürmek için iki katlı evinin çatısından aşağı atladı. Sol bacağı kırıldı ve kalçasında ezilme meydana geldi. Bu kaza Lily'nin babasını kaybetmesine neden olabilirdi. Rudolf'a bir uyarı mektubu gönderildi ve uçuş ehliyeti bir yıllığına elinden alındı.

2. Alice isimli bir turist, Rüzgaralan'da bir Rüzgar Bodurlopu patlatarak rüzgar akımı yarattı ve bu akımı kullanarak kanatlarıyla hızlı bir şekilde yükseklere tırmandı. Bu efsane maceracı Mondstadt göklerinde bir akrobasi şovu yaptı. Performansı kalabalıktan büyük alkış topladı. Ancak Favonius Şövalyelerinin Büyük Kumandan Vekili Jean onu çağırdı ve 10 gün boyunca tutuklu kalmasına karar verdi.

3. Ozan José, iyi bir lir sanatçısı olduğunu sanarak bununla hava atmaya çalıştı ve kanatlarını kullanırken lir çalmaya kalkıştı. Yeni yazdığı uzun soneyi söylemek için de bir hayli ısrarcıydı.
On dakika süren katlanılmaz bir lir sesi ve ona eşlik eden mırıldanmaların ardından, kendini Barbatos kadar iyi bir ozan olarak gören Altı Parmaklı José, Mondstadt halkının yarısının gözleri önünde dilek kuyusuna baş aşağı düştü. Neyse ki Barbatos, öz farkındalıktan nasibini almamış insanlara özellikle dikkat eder. Liri ve kanadı ağır hasar almış olmasına rağmen, ozan bu kazayı sadece ufak yaralarla atlattı. José'nin uçuş ehliyeti beş yıllık süreliğine elinden alındı ve ozan üç ay boyunca kamu hizmeti yapmak zorunda kaldı.

