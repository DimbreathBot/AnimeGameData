Riguardo ai cinque Kasen:
Molto tempo fa, a Inazuma c'erano cinque leggendari poeti. Superbamente dotati nella musica e nella scrittura, erano onorati come i cinque Kasen, ovvero cinque baluardi del canto e della poesia. Si dice che la Shogun amasse i loro lavori e che ogni anno uno di loro si recasse a Tenshukaku per presentarle la sua nuova raccolta di poesie.
I cinque Kasen sono conosciuti rispettivamente come Suikou, Aoi no Okina, Akahito, Sumizone e Kuronushi.
Ma i loro veri nomi sono andati perduti nella storia. Secondo una teoria largamente accettata, le storie dei cinque Kasen venivano un tempo adattate e rappresentate a teatro molto spesso. I cinque personaggi indossavano abiti distintivi di colori diversi: verde, blu, rosso, bianco e nero. Col tempo, il pubblico iniziò a riferirsi ai Kasen usando quei colori e da lì presero piede i loro nuovi nomi. Esistono comunque altre teorie. Per esempio, alcuni credono che Suikou fosse stato chiamato come la sua abitazione, una piccola casetta detta rifugio Suikou. Altri ancora dicono che l'Aka in Akahito derivi dall'usanza del poeta di contrassegnare i suoi lavori con un sigillo rosso scarlatto.
...

Riguardo alle storie dei cinque Kasen:
A Inazuma tutti conoscono la storia dei cinque Kasen e le storie loro riguardanti erano di gran moda nella nazione.
Purtroppo, però, nonostante la loro popolarità e ricchezza dell'epoca, non sono sopravvissuti molti dettagli fino a oggi: la maggior parte è andata probabilmente perduta durante la grande calamità di cinquecento anni fa.
Secondo la letteratura esistente, durante l'epoca d'oro in cui vennero create molte storie di questo tipo, esse seguivano di solito la stessa serie di regole: quattro poesie in successione, ognuna delle quali raccontava un frammento della storia dal punto di vista di un Kasen, e le quattro insieme completavano l'intero racconto. La cosa curiosa era che nessun capitolo sembrava essere narrato dal punto di vista di Kuronushi.
...

Riassunto dei cinque Kasen
Suikou: uno spirito libero amante del sakè, nato in una famiglia comune. Alcuni dicono che prende il nome dal rifugio Suikou, la casetta in cui viveva.

Aoi no Okina: un uomo anziano esperto di scacchi. Oltre alle poesie, ha lasciato anche alcuni romanzi. Alcuni sostengono che fosse in realtà un funzionario dello Shogunato che si era fatto un nome solo in età avanzata. Altri dicono che non fosse un umano, bensì una kitsune molto vecchia in forma umana.

Akahito: uno spadaccino di talento che molto probabilmente proviene da una famiglia marziale. Alcuni dicono che il suo nome derivi dall'abitudine di contrassegnare le sue opere con un sigillo rosso scarlatto.

Sumizome: un tempo era una sacerdotessa esperta di arti floreali e di danza. In seguito, divenne l'assistente personale della Shogun. Alcuni dicono che si sia dimessa dalla sua posizione dopo essere diventata famosa e che si sia dedicata alla creazione artistica. Altri dicono che continuò a servire la Shogun fino alla vecchiaia.

Kuronushi: di lui si sa poco; nessuno sa chi sia veramente. Forse questo spiega le diverse versioni sulla sua identità e personalità da una storia all'altra rispetto agli altri quattro Kasen.
...

