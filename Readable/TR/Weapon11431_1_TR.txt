
Çok ama çok uzun zaman önce, şimdilerde gizemli bir çağ olarak görülen bir zamanda, büyük ejderhalar halen derin vadilerde dolaşırken
doğuştan ayakları bileğinden kesik olan bir kız vardı ve gelenek gereği Kutsal Hükümdar unvanını almıştı.

O zamanlar henüz derin vadi "Mictlan" adını almamışken, varlığını ejderhaların korumasına borçlu olan, kendi çapında mütevazı bir köy vardı.
Kadim işaretçilerde ejderhaların gururu harıl harıl yandı ve ejderhalar, solup giden rüyaların içine doğru korkuyla kaçtı.
Bunun üzerine onlardan koruma dileyen ölümlülerle bir anlaşma yaptılar ve onlara olağanüstü yeteneklere sahip bir Kutsal Hükümdar atamalarını söylediler...

"Aynalarla dolu bir labirent ve sisli bir kale... İşte bunlarla siz aciz ölümlü kabileleri savaş belasından koruyacağız.
Karşılığında ise sizden tek bir şey istiyoruz: Bize rüyalarımıza giden yolu gösterecek bir Hükümdar."

Tüm dünyevi isteklerde olduğu gibi, rüyalar da "hayat" olarak bilinen alevlerin tutuşturduğu bir arzu cehennemine açılan penceredir.
Bu güya kader tarafından tayin edilmiş olan Hükümdar, rüyalara sunulan bir adaktan başka bir şey değildi ve soğuk gece rüzgarlarında duman gibi dağılmaya mahkumdu.
Velhasıl Kutsal Hükümdar'ın tek yoldaşları bir flüt ile sessiz bir hizmetkardı.
Hizmetkar sadakatinden mi yoksa sevgisinden midir bilinmez, kaderinde genç yaşta ölümle yüzleşmek olan efendisinin yanından asla ayrılmadı.

Ancak nesiller boyunca saygıyla anılacak olan bu kahraman, genç kahinin bu rüyanın sonunu çok önceden gördüğünden haberdar değildi.
Kahraman, sis ve aynaların arasında flüt şarkısının rehberliğinde dolaşırken ayaklarını kaybeden kız onu kollarına aldı.
Böylece kız fısıltıların ve hafifçe esen gece rüzgarının yarattığı o güzel şarkıyı kahramanın kulağına mırıldanarak duyduğu her şeyi anlattı...

"..."
"Zamanı gelince tekrar görüşeceğiz. İşte o zaman, kalbime bir bıçak saplamanı istiyorum. Bırak adım alevler içindeki işaretçiler ve yangın rüzgarları arasında kaybolup gitsin.
O eski antlaşma bozulacak, yerine gelen antlaşma ise onları huzura kavuşturacak.
Ejder katili, ezeli Hükümdar Maghan, benim sadık hizmetkarım Dinga... Tekrar görüşeceğimiz güne kadar elveda.
Benim güzide kahramanım, senden son isteğim budur. Mictlan adı binlerce yıl yaşasın."