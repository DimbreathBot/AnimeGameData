
Bu eşyanın normalde Yakarışların Kralı #1'in son bölümüne özel olarak ön sipariş ile birlikte gönderilen bir ürünün numunesi olması gerekiyordu.
Ancak talep o kadar detaylı teknik özelliklerle gönderilmiş ki, numune yerine yanlışlıkla gerçek bir silah yapılmış.
Dolayısıyla Yae Yayınevi editörleri ellerine bu yay ulaştığında epey sinirlendiler. Yay teslim edildiği sırada orada olan Fukumoto, meydana gelen olaydan son derece etkilendi ve aşağıdaki yazıyı kaleme aldı. Yazı daha sonra kitabın ekler kısmına dahil edildi.

"Bu yayı kullanacak kişi, Büyük Kızıl Çöl Kralının ordusundaki en usta okçu olacak."
Herkes bunu söylüyor ve soluk yeşil tenli genç adam da buna derinden inanıyordu. Leylek Kral hazinelerini gösterdiğinde bu mücevherlerle bezeli kum taşı sarısı uzun yay hemen onun dikkatini çekmişti. O zamanlar genç adam henüz kaderi tarafından zehirlenmemişti. Tek isteğinin sadece şan ve şöhret kazanmak olduğunu sandığı zamanlardı.
Onun için mesele sadece ne kadar uğraşması gerekeceğinden ibaretti.
Bu sebeple Leylek Krala şu cüretkar soruyu sordu: "Eğer ben herkesten daha büyük bir okçu olursam, eğer gücüm kuvvetim diğer kralları geçerse, bu uzun yay benim olur mu?"
Avluya sessizlik çöktü. Lambaların aydınlatmadığı gölgelerde dahi kimsenin cevap vermeye cesareti yoktu.
Tek bir istisna vardı: Tahtta oturan, gözleri kartal gibi keskin olan adam güldü ve genç adamın dileğini yerine getirdi.
"Gün gelecek, böyle olacak." diye düşündü yeşil tenli genç adam.

Zaman geldi geçti ve uzun, zorlu yıllar geride kaldı.
Savaş efendisi onun dileğini yerine getirdiğinde birkaç yüzyıl geçmişti. Sır Kutusunu açan genç adam ile birlikte mühürlü "Düello Odası"na girdi ve ancak o zaman uzun yayın bir hayaletin elinde olduğunu gördü.
Sanki zaman durmuş, ruhunun kalan kırıntıları da parçalanmış kapılardan, dağınık koridorlardan geçip ihanet ve entrika dolu bu avluya gelsin diye bekler gibiydi. Gizli Ayin Yayı, ona doğru kaçması imkansız altın bir ok fırlattı, adam kendine doğru uçan oku yakalayarak göğsünü delmesini engelledi ve kendini makus kaderinden kurtardı.
Demek en başından beri planı buydu.
Fakat tam o anda gizli ayin sona erdi. Ok kayboldu ve okçunun silüeti bir anda silindi.
Adam oku yere düşmeden yakaladı.
Altından yapılma yayı ele geçirme çabaları birçok kez başarısızlıkla sonuçlanmıştı. Bu da Leylek Kral ile aralarının açılmasına sebep olmuştu. Uzun zamandır arzuladığı hazineyi nihayet elde ettiğindeyse kalbinin, en ufak bir neşe kıpırtısının dahi olmadığı durgun bir bataklık kadar soğuk olduğunu fark etti. Timsah Kral düşündü ve içinde ukde kalan arzuları gerçekleştirme özleminin gençliğinde olduğu kadar güçlü olmadığına karar verdi.
Ayrıca, Kızıl Kumların saygıdeğer Efendisi de tarih olmuş, Çiçeklerin Hanımı da kaybolmuştu. Anıt mezardaki taht adına süren rekabet, krallıklar arasında kavga ve kargaşa çıkmasına sebep olmuştu. Bu karmaşa içerisinde o, fırsatı değerlendirip "Düello Ayini" adına kum denizini aştı ve farklı dünyalar arasındaki bariyerleri kaldırarak çılgınca bir savaş başlattı. Nihayetinde, onu durdurmaya kararlı, elinde altın bir yay tutan yalnız ve yaşlı bir adamın silüeti, ayine çıkan merdivenleri ağır ağır tırmanırken görüldü...
Bunlar artık mazide kalan anılardan ibaretti.
Yayın üzerindeki kürede parmaklarını gezdirdi ve onun parlaklığını azaltan şeyin toz olmadığını fark etti. Toz, aslında hayal gücünün bir uydurmasıydı.

"Boş ver" dedi kendi kendine savaş efendisi.
"Düello Odası"ndaki masaların yeniden etkinleştirilme sesini duydu ve eskiden kendi ruh kalıntılarını da ele geçirmiş olan genç adamın dört gözle bir düello beklediğini tahmin etti.
Uzun yayını omzuna astı ve bir zamanlar hayalini kurduğu zaferi gözlerinin önüne getirmeye çalıştı.
Soluk yeşil tenli kral, kaderinde yazılı olan savaş alanına doğru yavaş adımlarla yürüdü.