...ถึงเพื่อนรักของข้า Mehrak...
...สามครั้งที่ Hibehrous ยื่นของบประมาณ ต่างอ้างว่าเพื่อ "บรรเทาพื้นที่ภัยพิบัติ" หรือ "ซ่อมแซมระบบชลประทานของโอเอซิส" แม้จะกระทำเป็นเรื่องใหญ่โต แต่ก็หาได้ทำลงไปด้วยเจตนาที่ดีอะไร...
...จากการคำนวณของนักบวช การกระทำนี้จะเพิ่มภาระให้แก่การคลังเป็นอย่างมาก ไม่อาจได้ผลตอบแทนที่เห็นได้ชัดแต่อย่างใด...
...คนผู้นี้มีชาติกำเนิดต่ำต้อย ไร้รากฐานในสภาขุนนาง ได้รับตำแหน่งสูงส่งมาก็เพราะปราบจลาจลจากคำร้องขอของฝ่าบาท Parvezravan กระนั้นวันนี้กลับร้องขอเงินทองผ้าไหม ทำลายชีวิตคน โน้มน้าวหาพรรคพวก ช่างเป็นการกระทำที่หยามเกียรติขุนนางเหลือเกิน...

...พวกเราพสกนิกรผู้น้อยเนื้อถ่อมตน ต่างรับใช้องค์ราชาด้วยเกียรติยศของเหล่าบรรพบุรุษ จะให้เจ้าพวกคนเกียจคร้าน และคนชั่วช้าทรยศได้รับทรัพย์สินที่พวกเราหามาอย่างยากลำบากได้อย่างไร? การปกป้องทรัพย์สินวงศ์ตระกูลของตน มิใช่สิทธิ์ขั้นพื้นฐานของมนุษย์หรอกหรือ?

...นอกเหนือจากนี้ คนผู้นี้มีชาติกำเนิดจากคนเลี้ยงแกะแถบภูเขา นิสัยธาตุแท้ของเขาทั้งขบถและอำมหิต ถนัดการสู้รบฆ่าฟันอย่างดุดัน...
แม้จะเป็นนายพลทหารม้า ได้รับความเชื่อใจจากฝ่าบาท Parvezravan เป็นอย่างยิ่ง... ทว่าหากพิจารณาจากการทำลายผลประโยชน์ของเมือง และหาประโยชน์เข้าแก่ตน พร้อมความปล่อยปละละเลยเหล่านั้นแล้ว ยากที่จะรับประกันได้ว่าเขามิใช่พวกพ้องของ "หน้ากากทองเหลือง"...
...ด้วยเหตุข้างต้น หวังว่าขุนนางทุกท่านจะระแวดระวังตัวเอาไว้ด้วย!
...จดหมายนี้ได้แนบเงินจำนวนสามแสนเหรียญเงินมาด้วย เป็นเพียงสินน้ำใจเล็กน้อยเท่านั้น...