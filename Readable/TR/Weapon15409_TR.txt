
Bu yay, eskiden bir avcıya aitmiş ve yeşil rengiyle doğal ortamda kamufle olabilirmiş.
Gün ışığında ormanlarda dolaşan hayvanlar kadar saf olmalı insan.
Asla kötü niyetle hareket etmemeli ve sadece hayatta kalmak için ok atmalı.

İsimsiz avcıya bunlar öğretilmişti ve şehirden uzakta böyle yetiştirilmişti.
"Bizler doğa anadan doğduk. Çimenler ve gölgeler var oldukça, bize hiçbir şey engel olamaz."
"Yaratıklardan ve kuşlardan farkımız yoktur. Doğanın kanunlarına uyduğumuz sürece ölümden korkmayız."
"Doğanın izinden gidenler, hayatlarının son evresinde uçsuz bucaksız bir ovaya doğru yol alır."

Bu ilkelere uyan avcı, arkasında iz bırakmamış ve doğanın düzenine asla karşı durmamış.
Kalplerinden vurulan vahşi hayvanlar doğaya dönene kadar onları rahatlatmış.
Bu felaket yaşanmasaydı ve yapraklardaki kan lekelerini takip etmeseydi,
ara sıra şekerleme yaptığı ağacın altında ölmekte olan kör gençle karşılaşmasaydı,
belki de intikam düşüncelerinden, kan ve alevlerden hiç etkilenmeyecekti.

"Asla unutma sevgili Yeşil Av."
"Doğaya ait olduğunu, ormanın çocuğu olduğunu asla unutma."
"Savaş, intikam ve şöhret için asla tek bir ok bile atma."
"Çünkü elini kana bulayanlar, sonsuz yeşillikteki avlanma çayırlarını asla bulamaz."

"En azından bu yayın, benim intikam arzumla lekelenmesine izin verme."
"Ustamla veya hiç tanımadığım ebeveynlerimle tanışmak için diğer tarafa geçemiyorum."
"Ama hiç değilse bu yay saf kalsın, düşüncelerimi ve pişmanlıklarımı onlara götürsün."
