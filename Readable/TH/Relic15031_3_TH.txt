
ในอดีตเป็นหน้ากากที่มอบให้ผู้ที่เคยทำงานที่ของนครว่าการ Fontaine ที่ได้รับบาดเจ็บบริเวณใบหน้า
สามารถทดแทนใบหน้าที่เสียโฉม ถือเป็นสิ่งแสดงเกียรติยศและความอัปยศของทหารผ่านศึก
แม้จะปิดบังรอยแผลทั้งหมดไว้ได้ แต่บาดแผลในจิตใจกลับไม่ได้เลือนหายไป

"ถ้าฉันไม่ได้กลับมา ฝากคุณช่วยดูแลเด็กสองคนนั้นด้วยนะ"
เพื่อนที่เติบโต และเคยทำงานที่นครว่าการ Fontaine ด้วยกันพูดขึ้น
เดิมทีเพื่อนอยากจะพูดว่า ไม่ได้มาชวนไปต่อสู้เคียงข้างกันแล้ว
แต่ความสนิทสนมรู้ใจระหว่างเขาและเธอในตอนนี้ เหลือเพียงวันคืนแห่งความว่างเปล่าไปแล้ว
ราวกับว่าหากไม่พูดถึง ก็เท่ากับว่าเรื่องที่เมือง Poisson ไม่เคยเกิดขึ้น

คราวนี้ที่สถาบันน่าจะโดนน้ำท่วม ฉันกับผู้อำนวยการไม่อยู่ มันไม่ปลอดภัย
เลยอยากฝากพวกเด็ก ๆ ไว้กับคนที่ไว้ใจได้อย่างคุณและ Ingold
เมื่อเพื่อนมองสีหน้าภายใต้หน้ากากที่ไม่อาจสื่ออะไรได้ของเขาออก จึงอธิบายว่า

"ไว้ชนะกลับมา ค่อยเรียก Lasker กับ Ingold มาด้วยละกัน"
"คราวนี้ฉันจะเข้าครัวเอง! ให้พวกเธอได้เห็นถึงฝีมือของฉัน"
พอเห็นแววตาเคลือบแคลงของเขา เพื่อนจึงพูดเสริมด้วยความโมโหว่า: 
"หลายปีมานี้ฉันอบขนมเป็นแล้วนะ! พวกเด็ก ๆ ก็ชอบมากด้วย!"

"งั้นไว้เจอกันนะ Guillotin... Emanuel ที่รักของฉัน"
"ขอให้ทุกอย่างราบรื่น ไม่มีเรื่องอะไรเกิดขึ้นนะ"
"หวังว่า Sponsian ของฉันจะยังไม่ถูกพวกเด็ก ๆ ป่วนจนพังเสียหายไปซะก่อนนะ..."

แม้จะไม่ชอบเด็ก... ไม่สิ ต้องบอกว่าไม่อยากยุ่งกับใครมากกว่า
เพราะพอพบเจอผู้คน ก็จะนึกถึงภาพที่พวกเขาเลือดอาบทุกที
แต่ในเมื่อเป็นคำขอร้องจากเพื่อนเก่า งั้นจะช่วยดูแลพวกเขาให้ก็ได้
ไว้ Basil กลับมาเมื่อไหร่ ค่อยโยนเผือกร้อนให้เธอละกัน...