การพักผ่อนครั้งที่ 14 ไม่รู้วันรู้คืน ไม่มีลมพัด
ฉันนึกว่าตัวเองจะตายซะแล้ว มือซ้ายกับช่วงเอวด้านหลัง ถูกมอนสเตอร์นั่นกัดแหว่งซะแล้ว แถมไม่รู้ด้วยว่ายาหายไปไหน รักษาแผลไม่ได้เลย...
แต่บางทีวันนี้อาจเป็นวันโชคดีของฉันก็ได้มั้ง เพราะฉันได้เจอกับผู้ชายคนหนึ่งในที่แบบนี้ เขาบอกว่าเขาชื่อว่า Nocht เขาใช้ดอกไม้ที่เบ่งบานจากเถ้าถ่านมาห้ามเลือดให้ฉัน แล้วยังเตือนฉันด้วยว่าอย่าเข้าใกล้มอนสเตอร์พวกนั้น แม้แต่พวกเดียวกัน พวกมันก็ยังกินกันเองเลย
...
ฉันถามเขาว่ามาจากที่ไหน เขาบอกว่าเขามาจากสถานที่ที่มีชื่อว่า Tenochtzitoc...
แต่ที่นั่นไม่ใช่บ้านเกิดของเขา เขากำลังออกตามหาบ้านเกิดของตัวเองอยู่ มันแปลกมากเลย ที่เขาจำไม่ได้แม้กระทั่งบ้านเกิดของตัวเอง...?
...
Nocht จากไปทั้ง ๆ ที่ยังไม่ได้พักผ่อนเลยสักนิด เขาบอกว่าเขาเหลือเวลาไม่มากแล้ว
เขาเตือนฉันให้รีบย้อนกลับไป แต่สภาพร่างกายของฉันในตอนนี้ ต่อให้ย้อนกลับไปก็คงไม่มีความหมายอะไรมากแล้วล่ะ
ฉันเตรียมใจไว้แล้ว นี่คือการผจญภัยครั้งสุดท้ายของฉัน ในนามของนักผจญภัยผู้ยิ่งใหญ่ Stanley ฉันเต็มใจใช้เลือดหยดสุดท้าย เพื่อค้นหาความลับที่ซ่อนอยู่ในที่แห่งนี้
...
Hans ถ้าคุณกลับไปถึง Mondstadt ได้อย่างปลอดภัย ก็เท่ากับความพยายามของฉันไม่สูญเปล่าแล้วล่ะ
ถ้าสักวันหนึ่ง คุณหรือใครสักคนในสมาคมได้กลับมาที่นี่อีกครั้ง หวังว่าพวกเขาจะได้เห็นบันทึกที่ฉันทิ้งเอาไว้นะ
มุ่งสู่ดวงดาวและก้นเหว