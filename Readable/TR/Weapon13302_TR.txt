
Becerisi olmayanların elinde bile, mızrak güçlü bir silaha dönüşür çünkü "uzun demek, kudretli demektir".
Ucuna bir balta koymak, mızrağı hantallaştırsa da darbe kabiliyeti ekler. Bu da mızrağın, karmaşık savaş senaryolarına daha uygun olmasını sağlar.
Baltalı mızrak, çok güçlü savaşçılar tarafından tercih edilir. Bu silah, aynı zamanda Taşordu subaylarının onurunu ve cesaretini de simgeler.
Günümüzde Liyue Limanı'nda barış hüküm sürse de, elinde baltalı mızrak olan cesur savaşçılar şehrin sokaklarında hazır ve nazırdır.

Her Taşordu mangası, korkusuzca hücum edecek bir subay tarafından yönetilirdi. Onlar, tehlikeli bir bölgedeki yoldaşlarını koruyacak ilk savunma hattıydı.
Bununla birlikte yoldaşlarını koruyabilmeleri yalnızca cesarete, sadakate ve fedakarlığa bağlı değildi. Onlar aynı zamanda korkutucu birer savaşçıydı, uzun yıllar boyunca becerilerini geliştirmişlerdi.
Yaklaşmaya cüret eden her düşman, ön cephede baltalı mızrak taşıyan subayları gördüğünde sonlarının geldiğini bilirlerdi.
Taşordu askerleri stratejik bir yerleşim düzenindeyken bir kaya gibi içinden geçilmez hale gelirlerdi. Bu da korkusuz subayların temel taşıydı.
