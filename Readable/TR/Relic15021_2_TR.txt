
Bu garip gezenti tip artık olanları düşünmüyordu.
Ama gözlerini kapattığında hâlâ ay ışığının aydınlattığı Tatarasuna'yı ve ocaktan yükselen alevleri görüyordu.
Kibar ve genç yardımcısı şöyle dedi:
"Bu altın süs eşyası, Yüce Şogun'un bahşettiği kimliğin bir kanıtı."
"Ama dünyayı dolaşırken lütfen şunu aklından hiç çıkarma."
"Bu kimliğini asla başkalarına açık etme."
Dürüst Müfettiş ise şöyle dedi:
"Bu altın süs eşyası, Yüce Şogun'un bahşettiği kimliğin bir kanıtı olabilir."
"Ama sen ne bir insan ne de bir makinasın."
"Seninle ancak bu şekilde başa çıkabilirim. Şu şeyi bana doğru tutma!"

Dünü dünde bırakan gezgin, artık bunun hakkında düşünmüyordu.
Ama kulaklarını kapattığında, o yıl kulaklarında gürleyen rüzgarın sesini hâlâ duyabiliyordu.
Umutla bakan bir çift göz dedi ki:
"Bu altın süs eşyası, Yüce Şogun'un bahşettiği kimliğin bir kanıtı."
"Bu kesinlikle halkı kurtarmamızı sağlayacak."

Zeki ve sevimli tapınak görevlisi şöyle söyledi:
"Bu altın süs eşyası, Yüce Şogun'un bahşettiği kimliğin bir kanıtı."
"Ve o seni terk etmeyecek."
"Bana gelince, ben de hemen yardım göndermek için elimden geleni yapacağım..."

Ama nihayetinde, bu altın ok tüyü toza bulandı...
Ve tüm hikayeler ardında kül bile bırakmadan karmanın ateşiyle yandı.