...Dopo aver portato a termine l'indagine sul Golem delle rovine, abbiamo proseguito lungo il percorso che aveva intrapreso fino a raggiungere un accampamento dei Nagarjuniti. A quanto pare anche loro hanno seguito la stessa strada. Tuttavia, dopo aver appreso quali sono le nostre intenzioni, hanno iniziato a mostrare una certa ostilità...
Abbiamo negoziato con i Nagarjuniti e ottenuto finalmente il permesso di accedere alle rovine di Dahri. D'altro canto, ci hanno imposto diversi limiti, e possiamo procedere soltanto sotto la loro supervisione...
...Hanno mandato una "guardia" di nome Klingsor a proteggerci e a sorvegliarci. Ha affermato di provenire dalla foresta ma, a giudicare dal suo nome, non sembra essere nato a Sumeru...
...La gente di Dahri custodiva dei segreti al di là delle nostre fantasie più sfrenate, e le risposte alle nostre domande potrebbero essere sepolte sotto queste rovine colossali. La politica conservatrice dei Nagarjuniti nei confronti di questi manufatti inestimabili è una parodia, una fandonia! Persino la "guardia" inviata da noi è d'accordo con noi...