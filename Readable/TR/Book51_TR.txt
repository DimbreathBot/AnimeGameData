-Guili Ovası-
Talihsiz olaylar silsilesi bitmiyor...

Dağ Yabanisi kampından tek parça kurtulmayı başarmıştım ki az kalsın bir Harabe Muhafızı beni öldürecekti! Şiddetli yağmurun altında hareketsizce oturuyordu, ben de çalışmıyordur herhalde dedim. Sonrasında kafasına yıldırım düştü... Tıkırtı ve gıcırtı sesleri gelmeye başladı ve birdenbire tekrar hayata döndü.

Kendimi ona karşı savunamadım. Beni civciv gibi kaldırıp uçurumun tepesinden fırlattı. Şansıma, ümitsizce aşağı doğru giderken uçurumun kenarındaki bir mağaraya dalıverdim. Artık görüş alanında olmadığım için beni aramayı bıraktı. Mağara olmasaydı, Harabe Muhafızı beni parçalarıma ayırıp yere fırlatır sonra da üstümde tepinerek... Artık o noktada yapacaklarını tarif edebilecek bir kelime bulamıyorum!

Artık buradan uzakta olsa gerek... Yine de sürekli sanki bir kovan dolusu arı kafamda vızıldıyormuş gibi çıkardığı sesi duyabiliyorum. Sanırım kolumu kırdım, hafif bastırınca hemen ağrımaya başlıyor. Sanırım... Yani umarım buradan çıkabilirim. Her halükarda, benim yaşımda birinin böyle bir duruma göğüs germesi gerekiyor. Yoksa Dongdong ve annesi benim hakkımda ne düşünür?