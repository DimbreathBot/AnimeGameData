
Bu kum saatinde akan şey sıradan bir kum değil, yanan kum.
Tıpkı bu yanan kum gibi zaman da ileri doğru akar. Kendi varlığına dair ardında hiçbir iz bırakmaz.

Lavdagezen'in hikayesi Mare Jivari'nin her yanını gezdikten sonra bile devam etti.
Yüzyıl daha münzevi bir yaşam sürdüğü söylenir.
Fakat bu kısa inziva, içinde yanan ızdırabı dindirmekten uzak kaldı.

Münzevi bir bilge olarak geçirdiği süre boyunca, ebediyen yanan ateşe katlanamadı. Geçen zamanı hesaplamak için bu kum saatini yaptı.
Alevler tutuştukça yanan kum, kum saatinde günler boyu durmaksızın akmaya devam etti.

Lavdagezen her ne kadar Mare Jivari'nin yakıcı alevlerinden korkmasa da ne yazık ki zamanın alevlerinin eziyetini durduramadı.
Çok değer verdiği ailesinden ve müritlerinden uzakta tek başına yaşamanın yol açtığı ızdırap, hiçbir alevin derisini yakamayacağı kadar ruhunu kavurdu.
