Geçmiş çağların efsanelerine göre, bir zamanlar bu dünyadaki her canlının kendine ait bir krallığı varmış.
O zamanlarda Mondstadt, yaban domuzlarının yaşadığı bir ormanmış.
Yaban Domuzu Krallığı işte bu ormandaymış ve Yaban Domuzu Kralın hükmü altında herkes mutlu mesut yaşarmış.
Kralın genç ve güzel bir kızı varmış. Kız, krallıktaki en güzel buruna, en beyaz dişlere ve en hoş tüylere sahipmiş.
Nazik ve güzel Yaban Domuzu Prenses, en sulu ve tatlı meyveleri her gün halka dağıtırmış.
Yaban Domuzu Prenses, tatlı ve ekşi yemişlerden çıtır çıtır elmalara ve leziz ağaç mantarlarına kadar her şeyi ilk olarak arkadaşlarıyla paylaşırmış.
Kralı ve Prensesi krallıktaki her yaban domuzu severmiş ve onları her gün şu şekilde överlermiş:
"Viyk, viyk! Kralımız çok yaşa! O hüküm sürdüğü sürece asla aç kalmayız!"
"Viyk, viyk! Kralımıza bu kadar nazik ve kibar bir Prenses bahşettiği için Rüzgar Hükümdarı'na minnettarız!"

(Kitabın kenar boşluklarında minicik yazılar var: "Baba, her gece şeker yemezsem ve her gün dua edersem, ben de bir yaban domuzuna dönüşebilir miyim? Bir yaban domuzu olmak istiyorum çünkü onlar çok lezzetli!")