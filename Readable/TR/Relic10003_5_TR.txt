
Saatin tik takları, mum ışığı ve sayfalarca keşif notu.
Ay ışığında beliren gölgeler, kılıç ve siyah pelerin.
Bunlar yapayalnız muhafızın daimi arkadaşlarıydı.
Fakat ne yaparsa yapsın zaman yetmiyor gibiydi.
Gamsız ve gururlu komutanı genelde onun huysuzluğuna, gülmeyen suratına ve eğlenceden anlamamasına gülüp geçerdi.

Fakat muhafız asla dönüp geçmişe bakmazdı, onun için yalnızca şu an ve gelecek vardı.
Ona düşen, ne şekilde olursa olsun kötülüğü son zerresine kadar yeryüzünden silip atmaktı.
Dostu ve komutanı bildiği insanın çok sevdiği bu topraklar ancak bu sayede korkusuz bir geleceğe sahip olabilirdi.

Gel gör ki meydanda oturan o kıza baktığında,
Normalde zamanı olmayacak şeyleri hayal etmeye başlıyordu.

Ancak o anlarda düşünüyordu kendi geleceğini...