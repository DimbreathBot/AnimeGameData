
L'eroe partì per il suo viaggio, portando con sé le flebili speranze che la città sepolta nutriva ancora.
Indossando la corona dell'inverno, marciò con sicurezza, sparendo nella tormenta di neve senza confini.

Portando con sé il suo accordo con la città montana e gli sguardi fiduciosi dei suoi abitanti, l'eroe non temette mai quanto di ignoto si celava oltre il velo di ghiaccio.
Il fianco della montagna, un tempo verdeggiante, e le benedizioni che ora non cadevano più dal cielo erano le motivazioni che spingevano l'eroe a proseguire, a prescindere da quanto sarebbe accaduto.

"Oltre la porta bloccata dal ghiaccio, percorrendo i corridoi che conducono alle profondità,"
"spezzerà un ramo bianco argenteo e porterà speranza alla terra innevata."

La fanciulla cantava così al suo popolo per confortarlo, tenendosi stretta al petto i suoi ricordi dell'eroe.
Credeva fermamente che sarebbe tornato da lei, con la primavera gentile e una speranza incrollabile al suo seguito.

Ma alla fine l'eroe che si era avventurato tra le nevi non tornò in tempo.
Venne accusato di essere fuggito da parole cariche d'odio, da tempo ridotte in polvere tra le bufere di neve...
