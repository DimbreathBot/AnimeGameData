Başımıza gelen trajik olaydan dolayı, ne yazık ki önceki tüm seyir kayıtlarımı kaybetmiş olabilirim.
Araştırma notlarının kaybolması, çok talihsiz bir durum ancak burası gerçekten çok tehlikeli.

O büyük kapıları açmayı maalesef başaramadık.
Nihayetinde elimiz boş halde, Usta Ingbert'in görmeyi çok istediği freski ve eski silahları göremeden döndük.
<color=#FFE14BFF>Güney Kampı'na</color> döndüğümüzde, kar fırtınasında kaybolanlardan hâlâ bir işaret yoktu.
Küçük bir ihtimal de olsa dağdan inmeyi başardıklarını, şimdi erzak ve yardım ile birlikte buraya doğru geldiklerini ummaktan başka çaremiz yok.
Elimizdeki erzakın kısa bir süre sonra tükeneceği kesin.
Bunu söylemek biraz acımasızca olabilir ancak <color=#FFE14BFF>gizli odanın yuvarlak kapısından</color> hemen önce gerçekleşen çöküntü, Nick'i taşıdığı tüm erzak ve yakıtla birlikte aldı götürdü.
Harabelere girmeden önce harabelerin yapısal bütünlüğünü kontrol etmemiz gerektiğini söylemiştim. Bunu ona söylediğimi net bir şekilde hatırlıyorum.

Böyle acımasızca konuşmama, son birkaç gün içinde peş peşe gerçekleşen talihsiz olaylar sebep oluyor olabilir.
Belki de içinde bulunduğumuz çaresizliğin doğal bir sonucu olarak böyle konuşuyorumdur.

Usta Eberhart'ın bu kadar zorlu şartlarda bile sakinliğini koruyabilmesi gerçekten hayranlık uyandırıcı. Belki de genç bir aristokratın gerçekten de bu kadar azimli olması gerekiyordur.
Sanırım Usta Landrich'in verdiği karar mantıklıymış.
Eberhart gayrimeşru bir çocuk olsa da, bir aristokratın yapması gerekenleri oldukça iyi, hatta birçok aristokrattan çok daha iyi bir şekilde yapabiliyor.

Fırtına biraz dinince, Eberhart'ın önerisi doğrultusunda <color=#FFE14BFF>güneybatı harabelerindeki mahzene</color> gideceğiz.
Deşifre edebildiği yazıtlardan yola çıkarak, içinde oldukça eski bir şey olabileceğini düşünüyoruz.
Buranın soğuğunun, her şeyi olduğu gibi korumak gibi tuhaf ve anlaşılmaz bir etkisi var.

Kaybettiğimiz yoldaşlarımızı utandırmamalıyız.
Daha da önemlisi, Usta Landrich'i hayal kırıklığına uğratmamalıyız.
Yoksa, çok geçmeden gladyatör arenasında canavarlar ile savaşmam gerekebilir.
Canavarları yensem bile, muhtemelen Eberhart'ın kölesi ile aynı kaderi paylaşırım ve Lawrence Klanının kızıl saçlı celladının kılıcıyla tanışırım.