รุ่นพี่คนนั้นหกล้มจนบาดเจ็บ เห็นได้ชัดเลยว่าคนของ Rtawahist ไม่ชอบมองพื้นกันขนาดไหน Obscuring Cell น่าจะเป็นสิ่งประดิษฐ์อันน่าภาคภูมิใจของราชา Deshret - Al-Ahmar สินะ ถึงได้วางเอาไว้เกลื่อนกลาดเต็มไปหมด
ยังดีที่เป็นแค่ข้อเคลื่อนและรอยถลอก หลังจากจัดกระดูกเขาให้เข้าที่แล้ว ก็ให้เขาไปพักผ่อนอยู่ข้าง ๆ อาจจะล่าช้าไปหน่อย แต่ก็ใช่ว่าจะเป็นเรื่องไม่ดี สำหรับคนไร้ความสามารถพวกนี้ การอยู่เฉย ๆ ไม่ทำอะไรเลยก็ถือเป็นการช่วยเหลือที่ดีที่สุด
ตอนที่กำลังทำแผลให้เขา เขาก็ยกเรื่องเก่าขึ้นมาพูดอีก บอกว่าอยากให้ฉันพิจารณาเรื่องเข้าสถาบันของพวกเขา แต่ฉันก็ได้ปฏิเสธไปอย่างเด็ดขาดอีกครั้ง คนธรรมดาสามัญพวกนี้จะได้รับการปกป้อง ก็ต่อเมื่อถูกจำกัดให้อยู่ในขอบเขตความเชี่ยวชาญเพียงด้านเดียว แต่นั่นมันมีประโยชน์อะไรสำหรับฉันล่ะ?
แค่ไม่กี่วันก็ได้รับผลตอบแทนแล้ว ที่นี่มีบันทึกเกี่ยวกับเสาทั้งเจ็ดของราชา Deshret อยู่เยอะเลย แถมเนื้อหายังละเอียดและน่าสนใจอีก
พอตัวถ่วงไม่ตามมาด้วย ในที่สุดก็ไร้อุปสรรคสักที ความคืบหน้าจะได้เร็วขึ้นบ้างล่ะนะ
บันทึกเมื่อวันที่ 13 พฤษภาคม ตอนเช้า