
Per il popolo del mare, le chiare perle un tempo apprezzate dalla divinità di Watatsumi sono un tesoro inestimabile.
Solo la Sacerdotessa divina poteva intonare il grande canto dedicato a esse.

Secondo la leggenda, i molluschi color arcobaleno produssero queste gemme perfette come segno di gratitudine verso la dolcezza di Watatsumi.
Tempo dopo, fu anche detto che la stirpe della Sacerdotessa divina aveva avuto origine da queste perle.
Dopo essere uscite dalla loro soffice e brillante culla, lei e le sorelle che danzavano col mare e la luna erano le predilette,
in quanto l'Omikami, nella sua gioia e nel suo amore, aveva donato loro delle gemme bellissime che esaudivano il loro desiderio di inseguire la luce del giorno.

Tra le mani di coloro in cui scorre il sangue di Watatsumi, queste perle sembrano splendere più del normale.
Forse non è altro che un antico racconto, la cui veridicità è ormai impossibile da verificare.
Ma si dice che, nel momento della sconfitta, la Sacerdotessa divina e le gemelle si scambiarono i vestiti e si nascosero in mezzo alle onde infinite.
Soltanto questa perla splendente si perse nell'increspante confusione, facendo ritorno agli abissi silenziosi e solitari.