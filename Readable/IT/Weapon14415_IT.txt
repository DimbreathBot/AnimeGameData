
"Vorresti che io diventassi la tua divinità?"
Il serpente bianco gigante abbassò lo sguardo osservando il bambino che gli stava davanti.
"Non sono riuscito a battere né il dio dorato né Narukami, per questo ho scelto di fuggire in acque sconosciute."
"Se continui a cercare la luce, in futuro sperimenterai una nuova perdita."
"La mia vita non vale nulla. Ne ho avuto abbastanza, di tutto: di continuare a vivere in questo modo, di dovermi vergognare del mio disonore."

Il serpente gigante mostrò allora un gioiello che brillava come gli occhi di un serpente.
"Se è così, giuralo su quest'occhio."
"Anche con i miei servitori corallini strinsi un patto in questo modo."

"Hai dimenticato gli insegnamenti del maestro Spartacus?"
"Non dobbiamo mai adorare un dio! Possiamo affidarci solo a noi stessi!"
Il serpente bianco non disse nulla poiché rispettava il volere delle genti che dimoravano nelle profondità.
Se la mera adorazione era stata soppiantata da un nuovo credo,
allora non sarebbe ciò motivo di disonore per coloro che avevano combattuto in passato?

"Lo giuro. Lo giuro, su quest'occhio."
"Tutto è come quando persi ogni cosa."

"Gli anni sono trascorsi rapidamente. L'isola è stata completata. Gli Elementosauri sono stati scacciati e la Terra sacra può ora essere governata."
"Clan Sangonomiya, Jibashiri qui riuniti e miei vassalli: il giuramento sull'occhio si è realizzato."
"Da oggi, se due o più parti dovessero essere insoddisfatte dell'accordo riguardante Enkanomiya o se doveste decidere diversamente da come avete fatto in precedenza,
possa la torre del sole ascoltare i vostri desideri e crollare di sua iniziativa, distruggendo tutto ciò che costituiva il vostro passato."

Dopo aver pronunciato queste ultime parole,
il Dio serpente portò le persone rimaste in superficie.
Era giunto il momento di adempiere al suo giuramento alla città celeste...