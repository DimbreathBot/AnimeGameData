
Bu kızıl mızrak, sayısız savaş gördü ve bir gladyatörün kahramanlığına tanıklık etti.
Buz gibi soğuk ucu, kalabalığın gürleyen alkış sesleriyle sık sık düşmanlarının kanına bulanırdı.
Kan lekesi gladyatörün kaderiydi ve çok yakın ama bir o kadar da uzak olan özgürlük ise genellikle bir bıçağın ucunda asılı olurdu.
Bedenleri delip geçen kızıl ucun donuk sesi, pek çok savaşın ölüm çanıydı.

Gladyatörün nihai gösterisi sona erince, gürleyen alkışlar arasından efendisinin sesi yükseldi:
"Söz verdiğin sayıya ulaştın. Başarılıydın ve büyük üne layık bir savaşçı oldun."
"Bu silahı veda hediyesi olarak kabul et... Yine de savaşmaya devam etmek ister misin?"
"Senin ve benim ihtişamımız için özgür bir insan olarak bu muhteşem gösterini sürdürmeye ne dersin?"
Aradan uzun yıllar geçti, bu mızrakla ölen canavar ve insanlar sayılamayacak kadar çoğaldı.
Düellocunun silahı yenilmez olarak bilinmeye başladı ama kalbi genç efendisine sadıktı.

Gladyatörün nihai gösterisi sona erdiğinde, gürleyen alkışlar arasında
kızıl saçlı kızın kavurucu bıçağı yaşlı savaşçının kalbini delip geçerken, gladyatörün silahı kanlı kumların üstüne düştü.
Gladyatör yere yığılırken umutsuzca gözlerini sevgili ustasına, onu bağrına basan soylu efendisine çevirdi...
"Eberhart, Usta Eberhart... Son gösterim sizi memnun etti mi?"
Ama ustasının koltuğunda, aceleyle devrilmiş bir şarap kadehi ve gümüş tepsi dışında bir şey yoktu.

"Önceleri kendim için, kan ve savaş hırsı için savaşırdım."
"Ama ne kadar olduğunu bilmediğim bir zamandır ustam için savaşıp canlar alıyorum."
"Yalnızca başkalarının uğruna, vahşi hayvanlar gibi umarsızca savaşırız."
"Kendi için değil de halkı için savaşan senin gibi biri... Eminim bunu sen de anlıyorsundur."
