...
Kayıt tutmak amacıyla bir Gizli Kaynak Hizmetkarı üretmek üzere karmaşık yapıların ve Filojiston güç sisteminin verimliliğini test etmek için...
Planın ikinci aşamasında Filojiston seviyesini hassas bir şekilde ayarlamak ve kontrol etmek, ayrıca beklenmedik durumlarda güvence oluşturmak amaçlandı.
Filojistonlaştırma deneyi dengesini kaybederse yarı Filojiston durumunu sürdürmek için fiziksel bir sistemin devreye girmesi gerekecek. Böyle bir senaryoda da bakım işlemleri için bu küçük mekanizmaları kullanmamız gerekecek.
...
Prototip üretilene kadar hafızamın bu kadar bozulmuş olması...
Atalarımın kanatlarını açıp bu topraklarda özgürce uçtuğu günlerin üzerinden ne kadar zaman geçtiğini bile hatırlayamıyorum.
Hatta... Haha. Boş tahtımın yanında durması gereken kişiyi bile hatırlayamıyorum.
Her neyse... Bu şehre elbet bir gün dönecek. Buna inanıyorum.

Filojiston Kayıtları Hakkında Yorumlar: I. Bölüm
Yorum Tarihi:
Bilinmiyor
Yorum:
Mekanizmaların bakımını yapmak ve ikinci aşamada bir yedek plan olarak kullanmak için Gizli Kaynak Canavar Makinalarının gerekliliğini anlayabiliyorum...
Peki neden böyle üretilmeliler? Önceliğimiz enerjiyi daha verimli kullanmak olmalı halbuki...
Sanrılara kapılmış zavallı kardeşim... Senin aptal torunların prototipini kopyalamaktan başka bir şey bilmiyor. Onun önemini anlamıyorlar.
Öyle cahiller ki yarattıkları Gizli Kaynak Hizmetkarları senin prototipinden bile daha küçük. Sırf senin eserinin ihtişamını "çalmamak" için.
Bu farklılığın üretim aşamasında yol açtığı israfın boyutu ne kadar gülünç, değil mi?

Filojiston Kayıtları Hakkında Yorumlar: II. Bölüm
Yorum Tarihi:
Bilinmiyor
Yorum:
... Yalnızca mekanizmaların bakımı için tasarlanan ve hiç silahları olmayan bu Gizli Kaynak Hizmetkarlarının savaştan sağ çıkacağı kimin aklına gelirdi?
Anlaşıldığı kadarıyla senin yöntemlerini taklit ederek yarattıkları Gizli Kaynak Hizmetkarlarının çekirdeklerine kendi izlerini bırakmışlar.
Böylece bu taklitleri ayırt edebiliyor ve her birini kimin yaptığını anlayabiliyorum.
... Onlara yaratıcılarının isimlerini verdim... Niçin mi? Belki de sadece unutulmamalarını istediğim için.
Kardeşim, şu halimi görseydin yaptığım bu ahmaklığa gülerdin.
Sanırım ömrünün sonuna gelen bu çorak şehirde... Ben de...

Filojiston Kayıtları Hakkında Yorumlar: III. Bölüm
Yorum Tarihi:
Bilinmiyor
Yorum:
Tuhaf... Prototipinin adını değiştiremiyorum... Görünüşe göre bunun için benim bile yetkim yok. Kendin için ardında böyle bir şey bırakmana inanmak güç.
Belki de Kutsal Şehir'deki aşınma çok ciddi düzeyde olduğundandır. Filojistondan yapılmış bu devasa metropolde... Veriler ve yapılar birleşmiş halde.
Evet... Şehir somutlaşmış veri bölgelerine ayrılmış... Eğer prototipin verilerini içeren bölge bozulmuşsa prototipin ismi okunamaz ve dolayısıyla da değiştirilemez.
Merak ediyorum... Bu makinaya ne isim verdin acaba?
Belki de burada isimlerin artık hiçbir anlamı kalmamıştır. Belki de hiç isim vermedin...
