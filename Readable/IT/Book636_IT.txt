(Sembra che questi appunti siano rimasti abbandonati qui per molti anni e che i venti secchi del deserto li abbiano resi fragili. Il fatto che non siano stati sepolti dalle sabbie è davvero molto strano...)
...I movimenti fetali della donna sono sempre più forti. Non può più sopportare lunghe camminate. Ma non si sono arresi, vogliono continuare a nord... No, non può essere altrove, vero? Devono andare all'Oasi di Vourukasha, che si dà il caso sia un altro luogo proibito. Umpff.
...
...I nomadi non ci accoglieranno a braccia aperte. Li avevo avvertiti, ma loro noooo, non mi hanno ascoltato...
...
..."'Babel'. Se è una femmina, la chiameremo così". Questo è ciò che disse. E fu solo allora che notai come gli occhi della donna fossero bellissimi, come il crepuscolo che cade su un'oasi.
...Com'è che si chiamano? Non ci ho fatto caso, perché non c'è bisogno di ricordarlo. Sono solo due idioti che si faranno ammazzare, questo è ovvio. La donna appartiene alla famiglia di un saggio. Per quanto riguarda l'uomo, la sua provenienza è più umile. Forse anche lui viene dal deserto...? Non c'è da stupirsi che siano venuti nel deserto nonostante aspettassero un figlio - l'ho visto molte volte in passato, coppie avventate che scompaiono nel deserto...
...
...Quell'uomo se n'è andato di nuovo per conto suo. Non posso farci niente. È lui che mi paga, dopotutto... Ma perché sono io a dover accompagnare la donna incinta?