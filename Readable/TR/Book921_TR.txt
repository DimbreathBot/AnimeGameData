Ben Yankıların Çocuklarının büyüğüyüm, adım Traore. Bu yazıtı buraya bırakıyorum.
Ben Yankıların Çocuklarının hikaye anlatıcısıyım, adım Traore. Bu yazıtı buraya bırakıyorum.
Ben Yankıların Çocuklarının kalkanı ve mızrağıyım, adım Traore. Bu yazıtı buraya bırakıyorum.
Amacım benden sonra gelecek olanları bilgilendirmek, atalarımdan ve Wayob'dan talimatlar almak ve bedenimdeki kırışıklıkları düzeltmek.

Buraya üç teşekkür bırakıyorum:

İlk teşekkürüm uzaklardaki dostlarım için.
Zephaniah, Irizar, kara seli buraya, mührün olduğu yere doğru getirenler, hadi bir kadeh daha içelim...
Yaptıklarınızı "kahramanlık" olarak saymamı istemiyorsunuz çünkü siz onları görevinizin birer parçası olarak görüyorsunuz. Korkak, serseri veya bir baş belası olarak bilinmeyi yeğliyorsunuz ki bir bitin Sürüngeni ısırması gibi bizi daima tetikte tutuyorsunuz.
Hikayeci olarak size söz verdim, burada yalnızca doğruları anlatacağım.
Siz sonsuza dek kabilemizle omuz omuza çarpışan kahramanlar ve Yankıların Çocuklarının kardeşleri olarak kalacaksınız.

İkinci teşekkürüm canlarını feda etmiş olan cesurlar için.
Bir kadeh daha içelim savaşçılarım çünkü Parlak Tanrı'nın ışığında ve Şefimiz Sundjatta'nın rehberliğinde yol alıyoruz, onların adına asla gölge düşürmemeliyiz.
Büyük ejderhanın ağzından çıkan alevleri çalan çılgın Waxaklahun Ubah Kan'ın ruhuna dua ediyoruz. Onun için ölümüz de dirimiz de feda olsun, ancak o Hiçliğin esrarengiz büyüsünü parlak oymalarla engelleyebilir.
Bir kabile büyüğü olarak savaşçıları kutsuyorum. Bir gün özgür olabilmemiz dileğiyle.
Umarım ki her ölümün bir anlamı vardır, zira her yaşamın eninde sonunda döneceği bir yer var.

Üçüncü teşekkürüm ise benden sonra gelip de bu yazıtı okuyacak olanlar için.
Benden sona gelenler, umutlarımız için ve geleceğimiz için hadi bir kadeh daha içelim.
Bunu okuyorsanız eğer durum vahim demektir, ancak korkuya kapılmanın da hiç sırası değildir.
Kabilenin kalkanı ve mızrağı olarak sizi kutsuyorum.
Şunu iyi bilin ki nice kanın feda edilmesiyle inşa edilen bir kale sonsuza dek ayakta kalamaz. Hiçbir şeye boyun eğmeyen ruhtur yalnızca ölümsüz olan.
Nihai zaferi kazanabilmeniz dileğimle.