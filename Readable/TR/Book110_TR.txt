Bu mektubu okuduğunuzda, ben kişisel gelişim yolculuğuma çıkmış olacağım.
Maalesef ikinizden de yüz yüze özür dileyemedim, umarım beni affedersiniz.

İblislerin Fatihi rüyama girdiğinden beri hiç uyumadım. Geceler boyunca, ettiğim yemini nasıl yerine getireceğimi düşündüm.

Sadece siz ikinizi kandırmakla kalmadım, aynı zamanda bana inananların umutlarını ve hayallerini de kullandım.
Müşkül durumda olan insanlar genellikle güçsüz olur, körü körüne inanacakları bir şey arar.
Yalanlarımla onları sahte bir kurtuluşa inandırdım, bu sırada gerçek arzularından gitgide uzaklaştılar.

Eski zamanlarda insanların, günümüz insanları kadar karmaşık arzularının olmadığını biliyorum.
İblislerin Fatihi bir omzuyla Liyue halkının arzularını taşıyor, diğeriyle de iblislerle çarpışıyordu.
Maskesini takarak insani arzulardan kaynaklanan zayıflığı gizliyordu.

Sahte bir Adeptus olduğum için yüzümde her zaman bir maske vardır.
Gerçek bir Adeptus, maskesini sadece iblislerle yüzleşirken takar.
Nasıl ki ben kalbimi çürüten kötülüğü saklamak için bir maske takıyorsam...
İblislerin Fatihi de insan tarafını saklamak için bir maske takıyor.
Ama o, iblis kralın maskesini yalnızca tüm iblislere boyun eğdirmek için takıyor...

Tüm bunları fark etmem, kendi çirkinliğimin de farkına varmamı sağladı ve bir Adeptus olmanın gerçekten ne demek olduğunu anladım.
Dağları, tepeleri aşacağım bu yolculuğa, vücudumu ve ruhumu güçlendirmek için çıkıyorum. Kalbimde günahlarımın hepsinden kurtulmak gibi bir umut taşımıyorum. Bunu, Adeptuslara inananların arasında bir yer edinebilmek için yapıyorum yalnızca.

İnsanları kandırarak kazandığım parayı bana geri getirmesi için biriyle görüştüm zaten. Artık sadece birkaç parça şey kaldı elimde, onların da çıktığım bu kişisel gelişim yolculuğunda bana pek bir faydası yok. Lütfen bunları kabul edin.
Büyükbabamdan bana kalan Yetki Mührünü de kabul edin lütfen, artık bu mührü taşımaya layık biri değilim.
Umarım arzu ettiğiniz şeye kavuşabilirsiniz. Tekrar görüşebilmek dileğiyle.
Wang Ping'an, bir günahkar...