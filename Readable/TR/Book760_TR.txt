...
XVII. Bölüm: Hareket Mekanizması Tasarım Süreci
Kısaca, Tam Sistem Prototipi test sonuçlarından elde edilen verilere göre mevcut insansı Kurmalı Mekaların boyutlarını artırmanın teknolojik açıdan verimli olmadığı tespit edilmiştir.
Mekanın sert şehir yolları, sık ormanlık araziler, sahiller ve bataklıklar gibi çok sayıda arazide çalışabilmesi gerekmektedir.
İnsansı mekada iki ayaklı hareket sistemi uygulanırsa mekanın gevşek ve yumuşak zeminli bölgelerde hareket etmesi imkansız hale gelecektir. Fontaine'in mevcut ulaşım sistemleri, mekayı kurtarmaya yetmeyecektir.
Bu sorun ie güç ve savaş sistemlerinin ağırlığının beklentilerimizin çok üstüne çıkmasından kaynaklanmaktadır.
Mekayı çalıştıracak güç sisteminin geliştirilme süreci halen devam etmekte. Bu nedenle birbirine bağlı birden fazla seri üretim Kurmalı Meka çekirdeğini güç kaynağı olarak kullanmak durumundayız. Güç-ağırlık oranı ise oldukça düşük.
Ancak optimize edilmiş bir güç sistemine geçilmesi durumunda bile mekanın toplam ağırlığında kayda değer azalma olmayacağı öngörülmektedir.
Savaş sisteminin ağırlığı bu noktada büyük önem taşımakta. Hedeflenen savaş becerilerini sağlamak için zırh, silah ve mühimmat boyutu veya ağırlığı azaltılamayacaktır. Aksi durumda mekayı zayıflatmış oluruz.
Farklı bir araştırma grubu tarafından tasarlanan tekerlekli sistem veya Paletli Hat Hareket Mekanizması, insansı bacaklardan çok daha gerçekçi bir tasarımdır.
Yolların geniş olması halinde meka hem çok çeşitli arazilerde hareket edebilecek hem de yüksek savaş işlevselliğini muhafaza edecektir.
Tam Sistem Prototipi üzerinde gerçekleştirilen testlerin sonucu, aşağıdaki çıkarımı doğrulamaktadır:
"Tüm insan yapımı meka ve ekipmanların ana parametresi ağırlıktır. Doğru parçalar kullanıldığında ağırlık, savaş gücüne eşit hale gelir. Bu nedenle meka tasarımında ağırlık öncelik olmalıdır."
Bu teoriden elde edilen sonuçlar, proje ekibimiz tarafından konferansta sunulacaktır.
...