...
...หัวหน้า Parshid หมดสติไปแล้ว หากไม่รีบหาทางลดไข้ เขาจะต้องแย่แน่ ๆ...
...
...พอตกกลางคืน จู่ ๆ พวก "กลุ่ม Nagarjuna" ก็ยอมรามือ พวกเขาส่งทูตเอายาและน้ำบางส่วนมาคืนให้เรา ทูตคนนั้นยังบอกด้วยว่า อีกไม่นานพวกเขาจะไปจากที่นี่แล้ว เพราะมีคนรับรองแล้วว่าเราจะไม่ไปก้าวล้ำเขตหวงห้าม แต่แน่นอนว่า เพื่อรักษาสัญญาและเพื่อความปลอดภัย พวกเราต้องรีบถอยกลับไปยังป่าฝนให้เร็วที่สุด โชคร้ายจริง ๆ เลย...
...เมื่อถามถึงพิษแมงป่อง ทูตคนนั้นกลับบอกว่าในหมู่พวกเขาไม่มีใครใช้อาวุธที่มีพิษ พวกเขาแค่ต้องการสั่งสอนพวกเรา ไม่ได้หวังจะทำร้ายถึงชีวิต
...
...เราเดินทางมาที่แคมป์ของคนที่รับรองเราตามคำสั่งของทูต พวกเขาจะทำการคุ้มกันพวกเรากลับไปที่บ้าน เฮ้อ เราต้องแบกกลุ่มคนบาดเจ็บกลับไปมือเปล่าซะงั้น
...ผู้นำของพวกเขาเป็นหญิงสาวผมสีน้ำเงินอมม่วงที่มีผิวคล้ำ และยังดูเด็กมากแต่ร่างกายกลับเต็มไปด้วยรอยแผลเป็นที่น่ากลัว เธอถูกรายล้อมด้วยกลุ่มหนุ่มสาวชาวทะเลทรายที่ดูมีความสามารถพอ ๆ กัน พร้อมพกกลไกจักรกลที่น่าสนใจไว้กับตัว และดูเหมือนเธอจะเป็นผู้นำของกลุ่มทหารรับจ้างที่ตั้งขึ้นใหม่นี้ด้วย เธอบอกว่าเธอไม่ได้อยากจะข้องเกี่ยวกับชาวป่าฝน ที่มาช่วยเหลือเราก็แค่บังเอิญผ่านมาเท่านั้น เป้าหมายที่แท้จริงของเธอคือคนที่ชื่อ "Masseira" เพราะเพื่อนของเธอเคยมีเรื่องบาดหมางกับเขา ดูเหมือนว่าเจ้า Masseira นั่นก็จะสร้างปัญหากับพวก "กลุ่ม Nagarjuna" เหมือนกัน ดังนั้นพวกเขาจึงยอมรับข้อตกลงของเธออย่างรวดเร็ว
...ถ้า Masseira คนนั้นอยู่ในหมู่พวกเราจริง ๆ บางทีเรื่องเลวร้ายที่เราประสบอาจจะเป็นแผนลวงเพื่อหลบหนีเอาตัวรอดของเขาก็ได้ เรื่องนี้ต้องตรวจสอบแล้วล่ะ...
...
...ทหารรับจ้างหนุ่มสาวเหล่านั้นช่วยเรารักษาบาดแผลของ Parshid เขายังมีไข้อยู่ แต่อย่างน้อยก็ไม่อันตรายถึงชีวิต Kamrun กลับมาจากแคมป์ไฟด้วยอาการขากรรไกรหลุด... เขาต้องทำอะไรโง่ ๆ อย่างการยั่วโมโหผู้นำสาวผมม่วงคนนั้นแน่นอน...
...บางทีเขาอาจจะไปยุ่งวุ่นวายกับโครงสร้างจักรกลนั่นอีกแน่เลย สมน้ำหน้าแล้วล่ะ!
...
...หลังจากต่อรองราคาค่าคุ้มกันกับผู้นำสาวผมสีม่วงแล้ว พวกเรายังต้องชดใช้ Mora ก้อนโตให้ เพราะไปขัดขวางการแก้แค้นของเจ้าตัวอีกต่างหาก แต่สิ่งสำคัญที่สุดในตอนนี้คือการรอดชีวิตกลับไปยังสถาบัน และหวังว่าก่อนออกเดินทางในเช้าวันพรุ่งนี้ จะไม่มีใครทำอะไรโง่ ๆ อีกนะ...