..."ร้าน Chioriya Boutique" ในนครว่าการ Fontaine เบื้องหน้าเป็นร้านเสื้อผ้าที่ให้บริการแบบสั่งทำที่มีสไตล์ไม่เหมือนใคร แต่จะมีใครรู้โฉมหน้าที่แท้จริงที่ซ่อนอยู่...
ตามรายงานจากแหล่งข่าวในป้อมปราการ Meropide เปิดเผยว่า เคยมีอาชญากรมากกว่าหนึ่งคนโอ้อวดว่าตัวเองเคยซื้อเสื้อผ้าของ "ร้าน Chioriya Boutique" "คิดว่าบรรยากาศในนั้นเข้ากับตัวฉันได้ดีมาก..." อาชญากร Lyle กล่าว เพื่อนนักโทษจำนวนมากเห็นด้วยกับคำพูดของเขาทันที ได้ยินว่านักโทษที่เข้าคุกจากข้อหาทำร้ายร่างกายล่าสุด ก็เคยสนับสนุนการออกแบบเสื้อผ้าของ Chiori อย่างเปิดเผยเมื่อปีที่แล้วด้วย
...
หลังจากได้เข้าพบซัพพลายเออร์หลายเจ้าของ "ร้าน Chioriya Boutique" นักข่าวของสำนักพิมพ์นี้พบว่าเบื้องหลังที่อาชญากรชื่นชอบ "ร้าน Chioriya Boutique" ยังมีสาเหตุอีกอย่าง "ร้าน Chioriya Boutique" เปรียบเสมือนผู้บงการที่อยู่เบื้องหลัง ที่มีความเกี่ยวโยงกับคนชั่วพวกนี้ จากการตรวจสอบพบว่ามีสมาชิกบางคนของตระกูล Wenger ที่เป็นซัพพลายเออร์เครื่องประดับของ "ร้าน Chioriya Boutique" ก็เป็นแขกประจำของป้อมปราการ Meropide ด้วย... ถือเป็นการยืนยันสำนวนที่ว่า "สมรู้ร่วมคิด" ได้โดยไม่ต้องสงสัย...
...
ไม่เพียงแค่นี้ ยังมีลูกค้าอีกมากที่แจ้งว่า เคยถูกปฏิบัติด้วยความรุนแรงที่ "ร้าน Chioriya Boutique" คุณ Valerian ที่เป็นหนึ่งในผู้ถูกทำร้ายกล่าวว่า: "... เธอไม่เพียงมีท่าทีที่แย่มาก ปฏิเสธที่จะแก้เสื้อให้ลูกค้า กระทั่งจงใจใช้กรรไกรทำลายเสื้อผ้าของผมด้วย! โยนคนออกไปนอกหน้าต่าง! แบบนี้ใช่ร้านเสื้อผ้าที่ไหนกัน เป็นรังโจรชัด ๆ!"
เชื่อว่าคงมีชาวบ้านไม่น้อยเคยสงสัยว่า ทำไมกระจกของ "ร้าน Chioriya Boutique" จึงมีเสียงแตกร้าวที่ดังมากอยู่บ่อย ๆ ทำให้คนรู้สึกหวาดกลัว... เหตุการณ์ที่คุณ Valerian พบเจอ อาจจะอธิบายในข้อนี้ได้
หนึ่งวันก่อนที่บทความนี้จะตีพิมพ์ ได้เกิดเหตุการณ์ทำร้ายร่างกายบนถนนขึ้นอีกครั้ง ดูจากภาพที่แนบบนหนังสือพิมพ์ก็รู้ได้ว่าเป็น Chiori เจ้าของ "ร้าน Chioriya Boutique" กำลังดึงคอเสื้อของคุณ Uther ที่เป็นคู่แข่งอยู่บนถนน และพูดจาข่มขู่เขาด้วยท่าทางที่น่ากลัว สุดท้ายเหตุการณ์ดังกล่าวก็ถูกกองตำรวจสกัดกั้น...
...
หลังจากถามเหล่าอาชญากรว่าทำไมชอบ "ร้าน Chioriya Boutique" ก็ได้รับคำตอบว่า... แบรนด์ "ร้าน Chioriya Boutique" ทำให้พวกเขาเห็นความหวัง ซึ่งก็คือวิธีการแข่งขันที่กฎหมายห้ามเอาไว้ แต่สามารถประสบความสำเร็จได้ภายใต้เสื้อผ้าที่ปกปิด...
...
บางที คนที่ซื้อเสื้อผ้าของร้าน Chioriya Boutique อาจจะมีแนวคิดเดียวกับแบรนด์นี้ก็ได้ ชอบ "คิดบัญชี" กับคนที่มีความคิดเห็นต่างจากตัวเอง...
...
...หรือแท้จริงแล้ว "ร้าน Chioriya Boutique" จะเป็นร้านเสื้อผ้าที่สั่งทำเพื่อคนเลวโดยเฉพาะ ที่ถูก "วงการแฟชั่น" หลับหูหลับตาสนับสนุนหรือไม่?