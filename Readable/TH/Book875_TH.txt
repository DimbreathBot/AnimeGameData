...สิ่งสำคัญที่สุด คือการแยกแยะประเภทของท่วงทำนองให้ชัดเจน เพื่อหลีกเลี่ยงความสับสนของคำศัพท์...

...ท่วงทำนองมีทั้งหมดสามประเภท คือท่วงทำนองโลกิยะ ท่วงทำนองมรรตยะ และท่วงทำนองเครื่องดนตรี...

...ท่วงทำนองโลกิยะเป็นท่วงทำนองต้นกำเนิด ท่วงทำนองทั้งหมดล้วนเกิดขึ้นและจบลงด้วยเหตุนี้ โหราศาสตร์ทั้งเท็จและจริง (ได้แก่ โหราศาสตร์ด้านในและด้านนอก เบื้องล่างและเบื้องบน Euergetia จะให้คำอธิบายโดยละเอียดในส่วนนี้) การหมุนเวียนของฤดูกาล การผันผ่านไปของกาลเวลา องค์ประกอบที่ถูกกำหนด สรรพสิ่งในจักรวาล ล้วนดำเนินไปตามท่วงทำนองนี้...

...ณ ที่แห่งนี้ พวกเจ้าจะสังเกตเห็นความเชื่อมโยงระหว่างท่วงทำนองโลกิยะกับ Fortuna ซึ่งสิ่งหลังได้รวมอยู่ในสิ่งแรก แต่สิ่งแรกกลับไม่เหมือนสิ่งหลัง ท่วงทำนองที่มีคุณสมบัติคล้ายคลึงกับ Fortuna จะสามารถเรียกได้ว่าเป็นท่วงทำนองโลกิยะ เนื่องด้วยตัวมันเองเทียบเท่ากับโลกทั้งใบ...

...ดังเช่นที่ Cassiodor เคยสอนพวกเจ้าก่อนหน้านี้ ว่า "Fortuna" ที่พวกเราเอ่ยถึงไม่เหมือนกับ Sebastos... เพราะสิ่งหลังนี้เป็นเพียงชื่อของสิ่งแรก แต่สิ่งแรกเป็น "กฎเกณฑ์" ที่ควบคุมสรรพสิ่ง หรือก็คือ "โชคชะตา" ที่ข้าทาสพร่ำพูดถึง...

...ท่วงทำนองมรรตยะเป็นท่วงทำนองของโลกแห่งมนุษย์ ท่วงทำนองของมนุษย์และเทพเจ้า ไม่มีสิ่งใดแตกต่างกัน ทั้งสองจึงสามารถจัดอยู่ในประเภทนี้ได้ เพราะแก่นแท้ของท่วงทำนองทั้งสอง คือความกลมกลืนของท่วงทำนองโลกิยะ ที่กระทบอัตลักษณ์แห่งจิตวิญญาณ...

...ลองจินตนาการถึงพิณที่ซึ่งทุกสิ่งอย่าง สัมพันธ์กับสายอันประณีตบนพิณ... เสียงดนตรีอันยิ่งใหญ่ไม่ได้มาจากสายพิณเพียงเส้นเดียว แต่มาจากเสียงสะท้อนของสายพิณทั้งหมด... และดนตรีเช่นนี้ก็คือท่วงทำนองโลกิยะที่เราเรียกขาน...

...ยามเมื่อเคลื่อนนิ้วผ่านปลายสายพิณ มันจะสั่นสะเทือนพร้อมสะท้อนเสียงอันไพเราะ แต่พวกเจ้าไม่ได้สัมผัสตรงกลางสายเลย ซึ่งเหตุผลที่มันส่งเสียงออกมาได้นั้น เป็นเพียงเพราะมันติดอยู่กับ...

...สิ่งที่ข้าจะเน้นย้ำกับพวกเจ้า ก็เป็นเช่นเดียวกับการอุปมาเครื่องสาย ท่วงทำนองของมนุษย์และเทพเจ้าสามารถบรรเลงได้ทั้งคู่ เช่นเดียวกับที่พวกเจ้าสามารถเลือกเล่นส่วนกลางของสายพิณ แต่ไม่ใช่ตรงปลาย และด้วยเหตุนี้เอง ที่ทำให้ท่วงทำนองมรรตยะสามารถแทนที่ท่วงทำนองโลกิยะได้ เรื่องนี้เราจะหารือกันในภายหลัง...

...ท่วงทำนองเครื่องดนตรีเป็นท่วงทำนองพื้นฐานที่สุด ไม่จำเป็นต้องอธิบายมากความอะไร แม้แต่พวกทาสรับใช้ก็สามารถเข้าใจได้...

...ต่อไป สิ่งที่ข้าจะอธิบายให้พวกเจ้านี้ คือแก่นแท้ของ Phobos และเหตุใดคนที่ไร้ท่วงทำนอง จึงไม่ควรถูกมองว่าเป็นมนุษย์เท่าเทียมกับเรา... โดยยึดตามหลักศีลธรรมและเหตุผล...