İzin Günleri Kaydı

Gurabad şehrinde zorunlu işçi çalıştırma.
Zafer Ruhu Parvezravan'ın emriyle ve Al-Ahmar'ın lütfuyla, kötülerden ve zalimlerden korunmak adına burada bir kamp kurduk.

İşçiler iyi bir şekilde beslenebilsin, giyinebilsin ve kendilerini koruyabilsin diye ücretlerin iyi olmasını, tedariklerin ve dağıtımın düzgün olmasını sağlamalıyız.
Yaralanmalarla, anlaşmazlıklarla, talihsiz olayların sonuçlarıyla ve işkencelerden kaynaklanan davalarla başa çıkabilmek adına hukukçu, asker ve hekim kadrolarının doldurulmasını sağlamalıyız.
İşçilerin harici işlerden etkilenmemesi için şantiyelerde dükkan, yatakhane, revir, han ve mezarlıklar olmasını sağlamalıyız.
İşçilerin ücretleri, kullanımı tamamlandığında imha edilecek olan kamış kağıdı senetleriyle ödenmeli ve ödemeler gecikmeksizin yapılmalıdır.

Kamp için yüksek duvarlar inşa etmek üzere güçlüleri gönder.
Kamp için çukur ve tuzaklar kazmak üzere yeteneklileri gönder.
Yaklaşan düşmanlara karşı yüksek kuleleri hazırlamaları için akıllıları gönder.
Mutlaka gelecek olan cesur savaşçılara kılıç ve baltalı mızrak yapmak üzere en dikkatlileri gönder.
İlk kürek dolusu toprağın kazılmasından son kılıcın dövülmesine kadar olan süre yirmi günü geçmemelidir.

Pirinç maskeli bir döneğin, Parvezravan'a yapacağı anlamsız meydan okuma için nafile bir çabayla suç ortaklarını gizli bir vahada topladığının söylentileri, Gurabad Şehri'nde rüzgardaki kum taneleri gibi yayıldı.
Bu hain, yakıcı güneşi ve sarı kumu kendisinin düşmanı yaptı ve suç ortakları her yedi günde bir toplanıyor. Önlemler alınmalıdır.

İhmalkarlığın nedenlerini iyice kazı,
Kazı ki, sonraki nesiller bu tür akılalmaz davranışları bilsinler
ve en ihmalkar işçiler dahi "Emek özgürlüğün temelidir" gerçeğinden haberdar olabilsin.

...

2. Gün
Uçuşan tozlar üç kişinin boğazına kaçtı, bir günlük izin aldılar.

...

9. Gün
On kişinin başına güneş geçti, bir günlük izin aldılar.

...

16. Gün
Uçuşan tozlar on iki kişinin boğazına kaçtı, bir günlük izin aldılar.