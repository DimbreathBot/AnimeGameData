1. Prima di usare un aliante, preparati fisicamente e mentalmente.

2. Per il decollo sfrutta le correnti d'aria o le alture.

3. Mentre voli tieni d'occhio le condizioni del vento, così da rimanere sempre in perfetto equilibrio.

4. Fa' attenzione al traffico aereo e usa un aliante solo se sei in possesso di un brevetto di volo a vela valido.

5. Mentre voli, rimani in equilibrio e ritrai l'aliante quando sei a un'altezza sicura.

6. Non volare in stato d'ebbrezza!


Esempi d'infrazione

1. Per accontentare sua figlia, un cittadino di Mondstadt chiamato Rudolf saltò dalla propria casa a due piani; si fratturò la gamba sinistra e riportò una contusione ai glutei. Questo incidente avrebbe potuto rendere Lily orfana di padre. Rudolf venne multato e il suo brevetto di volo a vela fu sospeso per un anno.

2. A Levanteolo, una turista di nome Alice fece esplodere un Melmoso di Anemo per creare una corrente d'aria, che sfruttò per raggiungere una notevole altezza col proprio aliante. La leggendaria avventuriera si esibì in una serie di acrobazie nel cielo sopra Mondstadt e il suo spettacolo ricevette il plauso della folla. Tuttavia, Jean, la Gran Maestra Reggente dei Cavalieri di Favonius, la convocò per condannarla a dieci giorni di reclusione.

3. Per dare sfoggio delle sue presunte abilità, il bardo José cercò di suonare la lira mentre volava con un aliante e insistette nel cantare per intero il lungo sonetto che aveva appena finito di comporre.
Dopo dieci minuti passati a farfugliare su una melodia insopportabile, José Sei dita, un bardo acclamato e dalla bravura pari a quella di Barbatos, cadde nel pozzo dei desideri sotto lo sguardo di mezza popolazione di Mondstadt. Per fortuna, Barbatos ha particolarmente a cuore le persone con poca consapevolezza di sé: nonostante la lira e l'aliante furono gravemente danneggiati, il bardo se la cavò con solo qualche graffio. Il suo brevetto di volo a vela fu sospeso per cinque anni per volo spericolato e lui fu condannato a lavori socialmente utili per tre mesi.

