-Sahne II: Centilmeni Aramak-
Erkek Oyuncu: Fan Jie
Kadın Oyuncu: Zixin
Komedyen: Zhang Nine
Komedyenler: Zhang San, Li Si, Wang Er'ma

Perde I
(Zixin ve Zhang Nine sahneye çıkar)
(Kendi kendine söylenerek)
Zixin: "Son zamanlarda moralim çok bozuk, içim de hiç rahat değil."
Zixin: "Çünkü niyeti iyilik yapmak olan bir kahramana yanlış sözler söyledim."
Zixin: "O bana incilerimi getirdi, bense ona ne teşekkür ettim ne de adını sordum. Bunun yerine ona feci bir şekilde çıkıştım."
Zixin: "Utanç içindeyim ve bana iyilik yapan o adamı bulmak istiyorum ama bu koca limanda onu nasıl bulacağım?"
Zhang Nine: "Evladım, bana sorarsan üzülmene de dertlenmene de gerek yok."
Zixin: "Neden böyle diyorsun nine?"
Zhang Nine: "Sadece bir ilan asmalı ve incilerini getirene Mora vereceğini açıklamalısın. O zaman gelmez mi?"
(Danqing, andante calmo)
Zixin: "Demek ki söylenen..."
Zixin: "Şarabın insanların yüzünü kızartması gibi, zenginler de gezer her yeri."
(Zixin başını eğer ve volta atmaya başlar)
Zixin: "Bu yolla onu bulmayı düşünüyorum ama acaba hemen gelir mi?"
(Kendi kendine söylenerek)
Zhang Nine: "Hadi, tereddüt etme. Harekete geçelim."
Zhang Nine: "Bana güvenirsen bir kaybın olmaz."
(Zixin ve Zhang Nine sahneden çıkar)

Perde II
(Zhang San, Li Si ve Wang Er'ma sahneye çıkar)
(Sprechstimme)
Zhang San: "Ben Zhang San."
Li Si: "Ben Li Si."
Wang Er'ma: "Ben de Wang Er'ma."
Zhang San: "Şu ilana bakın! Gideyim de ödülü alayım."
Li Si: "Subay sorarsa doğruyu söyleyeceksin, değil mi?"
Wang Er'ma: "Ha! Doğru konuşana salak derler."
(Kendi kendine söylenerek)
Zhang San: "Selam, kardeşler. Hepiniz ödülü almak için şu Zixin denen kızın evine mi gidiyorsunuz?"
Li Si: "Doğrudur."
Wang Er'ma: "Evet, öyle."
Li Si: "Saç tokasını bile yanıma aldım, ya sen?"
Wang Er'ma: "Hayır, küpelerinin kayıp olduğuna yemin edebilirim."
Li Si: "Uydurma. Saçındaki çiçek kaybolmuştu."
Zhang San: "Ahmaklar. Parfümüydü!"
Wang Er'ma: "Ne olursa olsun, eminim ki hepimiz kimin kazanacağını biliyoruz."
Zhang San: "Hahaha."
Li Si: "Haha!"
(Zhang San, Li Si ve Wang Er'ma Zixin'in yanına gelir)
Zhang San: "Zixin, ödülüm hazır mı? Çünkü ben, yani Zhang San, parfümünü buldum!"
Li Si: "Kenara çekil arkadaş. Saç tokanı geri getirdim. Bu yüzden ödül benim hakkım."
Wang Er'ma: "Hayır, hayır, hayır. Küpelerini getiren benim, Wang Er'ma. Ödül de benimdir."
Zixin: "Siz... Siz kafamı karıştırdınız."
Zixin: "Çünkü daha önce tanışmadık ve küpemi, parfümümü veya saç tokamı kaybetsem bundan haberim olurdu, değil mi?"
Zhang San: "Alelacele giderken balıkçıda unutmuşsundur. Ödülü ver bana, endişelenecek bir şey yok!"
Li Si: "Elini çabuk tut da Moraları ver!"
Wang Er'ma: "Yoksa tezgahını berbat ederim, itibarını da mahvederim."
Zixin: "Of... Bu işe yaramaz pisliklerin dikkatini üstüme çekmişim!"
Zixin: "Nine, planının başımıza neler açtığını gördün mü?"
Zhang Nine: "Endişelenme, kızım. Onlarla başa çıkmanın bir yolunu düşüneceğim."
Zhang Nine: "Ha!"
(Zhang San, Li Si ve Wang Er'ma yere yığılır)
Zhang Nine: "Sizin gibi hırsızları yakalamak için o ilanı bu kıza ben astırdım!"
Zhang Nine: "Getirdiğiniz eşyalar sahte, hemen bırakın onları."
Zhang Nine: "Yoksa..."
Zhang San: "Yoksa ne olur?"
Zhang Nine: "O zaman Parlak Zambaklardan yapılan saç tokası, Gece Parlayan Yeşimden yapılan küpeler ve uzak diyarlardan gönderilen parfümler...
Zhang Nine: "Tüm bunların bedelini ödersiniz! Mora nerede? Verin bakayım!"
(Zhang Nine, elinde bir süpürgeyle Zhang San, Li Si ve Wang Er'ma'yı kovalar)
Zhang San: "Alın size, alın size!"
Li Si: "Lütfen artık vurma bize! Moranı falan istemiyoruz!"
Wang Er'ma: "Şimdi Zixin'in eşyalarını gerçekten alan kişiyi bulup itiraf etmesini sağlamamız gerek, ne kadar çabuk o kadar iyi!"

Perde III
(Zhang San, Fan Jie'yi getirir)
(Kendi kendine söylenerek)
Zhang San: "Buldum işte. Hanımefendinin eşyalarını çalan hırsız sen olmalısın. Kardeşlerim ve ben, senin yüzünden dayak yedik!"
Fan Jie: "Ben, Fan Jie, daima dürüstlükten yanayımdır ve hırsızlık gibi şeyler benim adımla aynı cümlede bile geçemez. Beni haksız yere suçlamayı aklınızdan dahi geçirmeyin."
Zhang San: "Amma da inatçı çıktın. Benimle gelip kayıp eşyaların sahibiyle görüşecek yüreğin var mı?"
Fan Jie: "Senden korkmuyorum. Gidelim! Ben de bana iftira atanın kim olduğunu görmek isterim."
(Zhang San ve Fan Jie, Zixin'in yanına gelir)
Zhang San: "Eşyaların sahibi Zixin değil mi? Bakalım bu işten paçayı nasıl kurtaracaksın!"
Fan Jie: "Ah! Demek sendin!"
(Dongtang, appassionato)
Fan Jie: "Öfkeli hanımefendi işte buydu. Sonra tek kelime etmedi."
(Dongtang, allegro)
Fan Jie: "Genç hanımı kandırmayı bırakın. Ben Fan Jie, rıhtımda çalışıyorum."
Fan Jie: "Sade ve mütevazı bir hayat sürerim. Bir hanımefendinin takısını ne diye çalayım?"
Fan Jie: "Eşyayı size elimden geldiği kadar hızlı getirmeme rağmen, dürüstlüğüme suçlamalarla yanıt verdiniz."
(Kendi kendine söylenerek)
Zixin: "Yani bu kahramanın adı Fan Jie."
Zixin: "Bu işe karışmış olması tamamen benim hatam."
Zixin: "Birazdan ondan af dileyeceğim. Kabul etmezse de ikinci veya üçüncü kez tekrar dilerim."
(Zixin özür dilemek için Fan Jie'ye doğru gelir)
Zixin: "Kahramanım, sahiden bir yanlış anlaşılma yaşadık ama..."
(Fan Jie döner)
Fan Jie: "Hımm."
(Zixin gülümser ve ileri çıkar)
Zixin: "... Bu yaptığımın başka sebepleri de vardı."
Zixin: "Giderken isminizi söylemediğiniz için size borcumu ödemek istesem de sizi bulamadım."
Zixin: "Ben de bu yola karar verdim. Başınıza böyle bir dert açılması benim kabahatim."
Zixin: "Lütfen özür dilememe müsaade edin."
Fan Jie: "Öyle mi?"
(Dongtang, lento, innig)
Fan Jie: "Başta iftiraya uğramak beni kızdırsa da, sakince düşününce bunun sadece bir yanlış anlaşılma olduğunu fark ettim."
Fan Jie: "Yanlış sözler söylememek adına sakinliğimi korumalıyım."
(Kendi kendine söylenerek)
Fan Jie: "Bir şey soracaktım..."
Fan Jie: "Daha önce yaşananların bir yanlış anlaşılma olduğunu söylemiştin."
Fan Jie: "İncilerini getiren kişiyi bulmayı düşünüyordun ve o ilanı astın, bu da beni haksız yere tuzağa düşürmüş oldu, bu doğru mu?"
Zixin: "Doğru. Tekrar özür dilerim."
(Fan Jie, Zixin'i yakalar)
Fan Jie: "Hayır, bu kadar kibar olmana gerek yok. Beni fazla onurlandırıyorsun."
Fan Jie: "Ben de düşüncesizce hareket ettim ve seni güç duruma düşürdüm. Ben de özür dilemeliyim."
Zixin: "Ah, hayır, lütfen..."
(Fan Jie onu saygıyla selamlar)
Zhang San: "Bu ne böyle? Ne yapıyorsunuz siz? Mora ödenecek mi, ödenmeyecek mi?"
Zhang Nine: "Sessiz ol. Bu onların öyküsü. Sana ne oluyor?"
Zhang Nine: "Bak, bu hanımefendilerle beyefendiler Yun Jin'in gösterisini izlemeye geldi ve senin saçmalığına ayıracak vakitleri yok."
Zhang Nine: "Aç gözlerini de bak ve şurada kenarda dur."
(Zhang Nine, Zhang San'ı çekiştirerek sahneden çıkarlar)
Zixin: "Düşündüm de... Ben her gün burada balık satarım. Daha önce sizi nasıl görmemişim?"
Fan Jie: "Ben her gün işe giderken bu yoldan geçerim."
Fan Jie: "Kalabalığın arasında gözden kayboluyor olabilirim. Belki yarın görüşebiliriz..."
Zixin: "Tamam o halde... Görüşelim."