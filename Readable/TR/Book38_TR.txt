-Qingce Köyü-
Ejdersırtı'nı terk ettikten sonra nehirlerde yürüdüm, gümüş camlarla kaplı kıyıları geçtim ve güneşin yer yer aydınlattığı bambu ormanlarını aştım. Sonunda Qingce Dağı'na vardım. Ayakkabılarım ve kıyafetlerim sağanak yağmur yüzünden sırılsıklam oldu. Neyse ki köyün büyükleri, kıyafetlerimi toplantı salonuna asmama izin verdi. Hatta benim için kuru giysi ve biraz yemek hazırladılar.
Qingce Köyü'nde çok çocuk vardı. Tatlılıklarına laf yok ama bazen başınızdan bir türlü ayrılmıyorlar. Ayrıca orada yaşlılar da çok fazlaydı. Köyde yaşayan insanlar mutlu ve kaygısız görünüyordu. Yaşlılar, gençlerin çoğunun Liyue Limanı'nda çalışmaya gittiğini söyledi. Çoğunun ailesi oradaymış ve her ay para gönderiyorlarmış. Şehrin refahını ve sağladığı kolaylıkları görünce, bu gençler kolay kolay oradaki köy hayatına dönmezmiş. Liyue Limanı, şimdilik Qingce Köyü'ne huzur ve refah getiriyor ama ileride köyün sonunu getirecek.
Efsaneye göre "Qingce" kelimesi kadim bir canavar olan "Chi"nin adından gelmiş. Tabii "Chi" ismi şu an modern dilde kullandığımız isim. Eskiden Liyue halkı bunu "Qingce" olarak okurmuş.
Yaşlılardan birinin söylediğine göre binlerce yıl önce Morax, deniz yılanını yenip Liyue'ye tekrar huzur getirmiş. Chi öldükten sonra bedeni taşa dönüşmüş, kanı su olmuş ve pulları bugünkü çok katlı tarlaları oluşturmuş. Canavarın yuvası ise şimdi Qingce Dağı olarak bildiğimiz yermiş.
Hızlıca bir göz gezdirdim. Bence dağ, çoğunlukla dıştan gelen darbelerle kırılan taşlardan oluşuyor. Taşlarda deniz canavarından iz yok. Belki de Chi'nin bedeni çoktan yok olmuştur ve bu canavarın dağa dönüşme hikayesi eski bir masaldan ibarettir.
Bundan sonra Jueyun Gölü bölgesindeki taş tepelerin içindeki göle gideceğim. Orada Adeptusların yaşadığı bir labirent olduğu söyleniyor. Bakalım onları bulabilecek miyim.