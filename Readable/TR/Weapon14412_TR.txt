
Vindagnyr rahibesinin kızı bu beyaz ağacın altında dünyaya geldiğinde,
Sal Vindagnyr'in lütfu ona bahşedildiğinde yeşil tepedeki krallık neşeyle dolmuştu.

Sal Vindagnyr'ın lütfu hiç şüphesiz sonsuza dek sürecekti...
Tıpkı kökleri toprağı delen ölümsüz, gri beyaz ağaç gibi.
O dağ krallığında yaşananları kağıda dökenler tam da böyle olmasını umuyordu.
Sayısız insana ve olaya dair hikayelerin kaydını tutanlar,
prenseslerinin güzelliğinin ve hünerlerinin ay ışığı misali ebediyen saf olacağına yürekten inanıyordu.

Dünyayı donduran pençe bir anda inip de
o gri beyaz ağacı da paramparça edince,
o kız, ağacın en sağlam dalını alarak
eskiden bir ulusun üzerine gölgesi düşen bu ağaca yeniden hayat vermeyi düşünmüş.
Ama ne yazık ki can gitti mi geri gelmezdi.
Aman vermeyen kar fırtınası, ay ışığını bin bıçaklı perde misali örtmüş.

Bu olaydan sonra ve çok uzun zaman önce...
Karanlığın ve rüzgarın ejderhaları arasında ölümcül bir savaş nihayet patlak verince,
kül rengindeki vadi, yoluna çıkan her şeyi çürüten kanla kırmızıya boyanınca,
ağaç, gömülen o şehirle birlikte ölüp gitmediğini nihayet hatırlamış.
Açgözlü köklerini, toprakları besleyen o ılık zehre doğru uzatmış.

Çünkü birileri, bu kana kızıl bir öz katmıştı.
Uzun zaman önce ölmesi gereken bu ağaç, geçmişini hatırlamış
ve tüm gücünü toplayıp tek bir meyve vermiş.

Benim güvenli gölgemde yaşayanları, bana methiyeler düzen rahipleri,
bedenimde resimler çizen o güzel genç kızı,
kendilerine bahsedilmemiş olan mutlulukların hepsini, bu buz kesmiş kızıl meyvede bir araya getiriyorum.

Bu meyve, zehir saçan bu dünyayı cezalandıracak olana gitsin.
Adaleti tesis ederken, benim masum ve acı meyvemi de yanında taşısın.