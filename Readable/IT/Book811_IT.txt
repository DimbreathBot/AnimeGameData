...La Boutique Chiori, che si trova nella nostra bella Corte di Fontaine, sostiene di essere un negozio di abbigliamento dallo stile unico. Ma i pochi in grado di guardare oltre la sua facciata scopriranno ben altro...
Secondo alcuni informatori a Forte Méropide, non sono pochi i criminali che si vantano di aver acquistato abiti dalla Boutique Chiori. "È stata l'atmosfera del luogo a convincermi...", confessa il detenuto Lyle. Queste parole hanno riscontrato il favore di molti altri carcerati. I nostri informatori hanno anche dichiarato che un prigioniero, recentemente condannato per comportamenti violenti e assalto, era un fervente sostenitore degli abiti di Chiori un anno fa.
...
Dopo aver indagato da vicino sui fornitori della boutique, abbiamo scoperto che i criminali hanno i loro buoni motivi per sostenerla. La boutique è paragonabile a una mano invisibile, o a una ragnatela, che collega diversi malfattori. Le nostre indagini mostrano che la famiglia Wenger fornisce le decorazioni che finiscono sui suoi abiti, e un membro di questa famiglia è un ospite frequente del Forte... Non è forse vero che chi si somiglia si piglia?...
...
Non solo, molti clienti sono stati sottoposti a un trattamento spietato all'interno della boutique. Monsieur Valerian ha detto: "Una vera e propria tiranna. Si è rifiutata di cucirmi gli abiti, e questo è niente: ha preso le forbici e ha iniziato a rovinarmeli, e poi mi ha buttato fuori dalla vetrina! Un negozio di abbigliamento? Per me non è altro che un covo di ladri".
Senza dubbio, molti di voi si saranno chiesti perché i vetri della Boutique Chiori vadano spesso in frantumi provocando un enorme fragore e dando vita a una confusione terribile... L'incontro sfortunato di Monsieur Valerian svela la verità.
Proprio il giorno prima di mandare in stampa questo articolo, sulle strade si è verificato un altro assalto brutale. Immaginate, cari lettori, la scena ritratta nella foto qui in alto: Chiori, con un'espressione terrificante, afferra il suo rivale, il signor Uther, per la nuca, facendogli dei gesti intimidatori. La situazione non è degenerata solo grazie a degli agenti della Garde che hanno raggiunto il luogo del misfatto...
...
Quando abbiamo chiesto ai criminali la causa del loro apprezzamento di questo brand, la risposta che abbiamo ricevuto è stata che Chiori utilizza strategie di concorrenza illegali per spuntarla, dando ai malfattori la speranza che il male prevarrà, se travestito da moda e bellezza...
...
Forse coloro che acquistano degli abiti da questo negozio, seguendone la filosofia, preferirebbero "liquidare" i loro rivali...
...
...La Boutique Chiori è davvero un luogo esaltato ciecamente da fanatici della moda? E la sua clientela è davvero composta interamente da malfattori?