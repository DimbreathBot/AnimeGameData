Nei misteri più nascosti del creato, il sole e la luna rivelano il fato.
Tre angoli nel buio pesto, il vuoto da cinque santi è nascosto.

"L'universo non ha inizio né fine, e un tempo era così anche la nostra terra. Ma a noi non importa, perché la terra che ci sostiene non ha più niente a che fare con l'illimitata eternità."
Così disse Aberaku, il saggio solitario, al primo Figlio del sole, il quale da molto tempo desiderava punirlo. Convocò Aberaku davanti al trono così da metterlo in difficoltà prima di imprigionarlo.
Secondo la leggenda, Tokoyo Ookami donò ad Aberaku la saggezza, rendendolo capace di far risplendere la luce del sole su Enkanomiya per la prima volta. Ma il Figlio del sole era invidioso del talento di Aberaku e lo condannò al carcere a vita. Eppure, i Figli del sole non capirono mai che la loro stessa esistenza era dovuta alla creazione della stella sotterranea da parte di Aberaku.
"Il paradosso dell'origine dell'universo è come quello dell'uovo e della gallina; e draghi e serpenti non appartengono forse alla stessa famiglia?" Non appena il saggio Aberaku pronunciò tali parole, cadde nell'imboscata tesagli dalle truppe.

Grazie alla presenza del sole, a quel tempo Enkanomiya ebbe finalmente un po' di respiro. Gli Eredi dei draghi amavano il buio ed evitavano la luce, pertanto non potevano più agire indisturbati. Gli Eredi dei draghi avrebbero smesso di massacrare e brucare gli umani come fossero fili d'erba, perché ora la gente di Enkanomiya poteva contrastarli.
Eppure, ancor prima che tali minacce esterne venissero placate, le debolezze insite nella natura umana finirono per palesarsi. Il popolo scelse un Figlio del sole, lo incoronò re e lo venerò, ma lui regnò col pugno di ferrò punendo virtuosi.

Passarono innumerevoli anni prima che un giovane di Enkanomiya, a seguito di una scommessa fatta coi suoi compagni, si avventurò oltre i tre angoli, eludendo il sentiero degli Eredi dei draghi, alla ricerca del Fiore d'osso di drago. Tuttavia, dentro un'enorme caverna non trovò il fiore, bensì il serpente più imponente che avesse mai visto.
Fissò lo sguardo sull'aspetto gigantesco del serpente e non provò paura, ma una specie di affinità.
"Sono il Serpente sacrilego. I miei servitori sono innumerevoli, eppure ormai nessun mortale vive alla mia ombra. Il fatto che io sia caduto in questo regno e che ti abbia incontrato... forse è opera del destino. Tu non appartieni al mio popolo, ma sei pur sempre umano. Esprimi un desiderio, ti ascolterò."
"Potresti diventare la nostra divinità?"

Così, l'umano e il serpente affrontarono l'autorità regale del Figlio del sole e le incursioni degli Eredi dei draghi. Si alzò il sipario e la fortuna iniziò a girare.