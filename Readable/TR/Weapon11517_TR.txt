
"Ne kanunlar test edilebilir, ne kısıtlamalar sorgulanabilir, ne de kutsal metinlere karşı gelinebilir."
"Buna inandım, bunu beyan ettim ve böyle buyurdum."

"Ne zaman ki narin yıldız ışığı gözlerime temas etti"
"ve şarkıların beyaz taşlı dağının zirvesinde bana kendini gösterdi,"
"işte o zaman, sizinle yaklaşan gün doğumu hakkında konuşma arzusu düştü yüreğime."

"Ezeli ustanın önünde diz çöken kardeşlerim, izin verin şahit olduğum hakikati anlatayım size."
"İçinizden biri ayın olmadığı bir gecede dolaşacak, geri dönmeyen yakınları için boş yere acı gözyaşları dökecek."
"Diğeriniz ağır aksak adımlarla yaldızlı kumlarda yürüyecek, ne kızıl içtenliği ne de ateşli hayranlığı idrak edecek."
"Ötekiniz karanlığa, iliklere kadar işleyen bir düşmanlığa doğru çekilecek, ta ki o vaat edilen dalgalar son bir melodi çalmak için yükselene dek."
"Bir diğeriniz ise sadece rüyalarda yolculuk yaparak durmadan dolaşacak, durgun ve yabancı bir diyarda bir karşılaşma yaşamayı umacak."
"Yalvarsanız da, yakarsanız da, adaklar da adasanız faydası yok... Bunların hiçbiri boynunuzdaki prangaları gevşetmeyecek."

"Öyleyse şayet, sizin hakiki ve içten umudunuz, kalplerinizdeki o dile getirilemeyen şeyden vazgeçmek mi olacak?"
"Ne başı ne sonu olan bir sonsuzlukta çürüyüp gidecek misiniz? Sahte vaatler uğruna zalimlikler mi yapacaksınız?"
"O yüzden beni dinleyin,"
"hepsini bir kenara bırakın, yok sayın ve pisliğe bulayın kanatlarınızı. Göğsümüzde yanan sevginin ortaya çıkmasına izin verin."
"Açlık, susuzluk, özlem, arzu! Dünyayı içinde yaşayanlara teslim edin, bırakın ulusların zaferi göklerin şanını aşsın."
"Şarkılar söyleyip coşun! İnsanlığa iktidar bahşedin. İzin verin ay ışığının mızrakları yaratıcının yanılgılarını delip geçsin."
"O el değmemiş şafağa uzansın elleriniz, ulusların artık yaşamak için yalvarmak zorunda kalmadığı bir şafağa!"
"Gözlerinizi gündüz parlayan o yıldızlara dikin, sizi yepyeni semalara götürmeme izin verin."

"Sevginin karşısında duran o hükümdar sarsıldığında"
"ve örtü yırtılıp paramparça olduğunda, bu topraklarda yeni bir günün başlayacağı o an gelecektir."