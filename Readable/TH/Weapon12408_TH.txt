
ดาบใหญ่เล่มหนึ่ง ทำจากหิน Blackcliff ที่หายาก หนักดุจหินยักษ์ สามารถแยกภูเขาและตัดถนนให้ขาดได้
ตัวดาบทำจากผลึกหิน Blackrock ผสมกับแร่ที่มีสีแดง สีดำดุจหมึกเข้ม และแดงดุจไฟที่ลุกโชน

อาวุธศิลานิลสืบทอดมาจากอาวุธจำพวก"การทดสอบ"มีเอกลักษณ์สามอย่างคือ:แข็งแกร่งดังหินผา เยือกเย็นดุจน้ำแข็ง และร้อนแรงดุจไฟ
ถึงแม้ "Slasher" จะเป็นดาบใหญ่ แต่ส่วนที่บางที่สุดของมัน ไม่หนาไปกว่าเส้นไหมเลย
คริสตัลสีดำเข้มผนึกตัวกันอย่างประณีต ผสานกันกลายเป็นใบมีดกว้าง
ด้ามจับของหอกประดับด้วยโทเทมไฟและอัญมณีหยกสีแดง ดูไกลๆเหมือนกับเลื่อนลอยอยู่กลางอ่างหมึกสีดำ ดูมืดมิดและชั่วร้าย

Han Wu ช่างตีเหล็กผู้มีชื่อเสียง ครั้งหนึ่งเคยสำรวจลึกลงไปในเหมืองแร่ เพื่อหาคริสตัลมาสร้างอาวุธ Blackstone สุดท้ายได้เจอกับหายนะในเหมือง
ดวงตาข้างหนึ่งที่บาดเจ็บ และดวงตาที่เหลือเพียงข้างเดียวในขณะนั้นไม่สามารถรับรู้ทิศทางที่โอบล้อมไปด้วยความมืดมิดได้ หูของเขาได้ยินเพียงแต่เสียงสะท้อนของดาบที่ฟาดลงไปยังหินฟังดูราวสวรรค์จะแยกออกจากกัน
จากนั้นเป็นต้นมา เตาหลอมของช่างตีเหล็กก็ถูกปกคลุมไปด้วยฝุ่น หลงเหลือเพียงขี้เถ้าที่เย็นดุจน้ำแข็งและความฝันที่ไม่อาจเติมเต็มของช่างตีเหล็ก
ลูกชายของเขา Han Ce อ่านเจอว่ามีความลับประหลาดอยู่ใจกลางขุนเขา เขารีบไปพูดกับบิดา
Han Wu ฟังแล้วรู้สึกขมขื่นใจยิ่งนัก เขาได้ข้อสรุปว่าการขุดเหมืองได้ไปรบกวนมังกรใต้พิภพและหินที่ตกจากฟากฟ้า เขายันร่างกายที่อ่อนแอของเขาขึ้นมา จุดเตาและเริ่มหลอมดาบเล่มใหม่
เมื่อทำดาบเสร็จ ลูกชายของช่างฝีมือทำตามคำสั่งของบิดา นอกทางเข้าเหมืองมีเทวรูปตั้งตระหง่านอยู่ ซ่อนดาบไว้ที่นั่น เพื่อเป็นการขับไล่มังกรจากหมู่บ้าน

หลายปีต่อมา Han Wu เสียชีวิตลงในขณะที่เขากำลังฝัน
ในวันเดียวกันเวลาเดียวกัน นักเดินทางผู้หนึ่งได้เดินผ่านหลุมเหมือง ณ ภูเขา Tianheng และได้เห็นแสงสีแดงเปล่งขึ้นมาจากหลังหิน เทวรูปอันลึกลับได้หมุนออกอย่างเงียบๆ
กลางเทวรูปมีดาบใหญ่เปล่งแสงจางๆ ดูราวกับกำลังร่ำไห้อยู่
Han Ce เข้าไปในภูเขากลางค่ำคืน และนำดาบกลับมา
Tianshu ในยุคเก่าได้แกะสลักมันด้วยมือ:
"แยกทะเลและภูผา ฉีกเมฆาและจันทรา"
