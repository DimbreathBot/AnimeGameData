
Kızıl gözlü genç adama ve onun kahramanlarına yaşadığı zorluk ve sıkıntılardan bahsetti.
Yasak şehrin kralının, bir zamanlar kabilelerden yetenekli zanaatkarları topladığı
ve sırf hırslarını gerçekleştirmek uğruna, kanatları rüzgarda büyük sancaklar gibi dalgalanan devasa yaratıkları yerin altından çıkardığı söylenir.
Ancak kralın dengesiz davranışları uzun zamandır biliniyordu ve bu yüzden, nihayet sırların derinlerine ulaştığı gün
büyük bir yangın çıkardı. Her şeyi ve bunu bilen herkesi yakmak, harabelerle birlikte taş geçidin ardına gömmek niyetindeydi...

Her şeyi yok eden alevlerin ortasında, umutsuz bir zanaatkar ölümün kapısında sersemlemiş bir halde uzanırken
taş kafadan damlayan altın bir gözyaşı gözüne geldi ve o an birçok şey gördü.
Sersemlemiş haldeyken gördüğü devasa yaratıklardan ve ustalıkla çalışan karmaşık makinalardan bahsetti.
Akan alevlerin sürüklediği, uzaklardaki ufuktan gökyüzünde asılı duran ayın yuvarlağına uzanan gölgelerden bahsetti.

"Yani o altın gözyaşı..." "Hayal ürünü hikayelerinin kaynağı mı?"
Hikayeyi bir masal gibi dinleyen ikiz kahramanlar kıkırdayarak bu soruyu sordular.
Ses tonlarındaki kuşkucu şakacılığı anlayabiliyordu, onlar hep böyleydi. Adam uzun zamandır zaten bu duruma alışmıştı.
Genç kızın meraklı bakışlarının kendisine yöneldiğini hissettiğinde, yüzünün yarısındaki kasların hafifçe sızlamasına neden olan alaycı bir kahkaha attı.

Aslında, hayatını neredeyse küle çeviren o alevlerde çok daha fazlasını görmüştü; akan altın desenler,
harabelerden kaçmak üzere kullanılan başka bir yol ve çok uzaklara yayılan imparatorluğun kurulmasını sağlayan çeşitli katı kurallar gibi.
Ancak ikincisi, gençlerin boyunu biraz fazla aşıyor olabilir...
Dibinde yalnızca birkaç damla şarap kalmış olan fıçıyı bir kenara bıraktı.

Belki de ortalık sakinleşip eski taşlar yerine oturduğunda
ve biraz daha ilerleme kaydettiğinde her şeyi açıklayabilirdi ve bu durumdan memnundu.
Çünkü o sıralarda en çılgın hayalleri, yeni kral için muhteşem bir imparatorluk duvarını nasıl inşa edeceğiyle alakalıydı.