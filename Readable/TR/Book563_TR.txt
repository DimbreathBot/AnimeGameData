... Akaşa artık şehirde öyle pek popüler gibi görünmüyor. Görünüşe göre üst yönetimde bazı değişiklikler olmuş. Büyük Bilge Azar'ın görevden alındığına, onun peşinden ayrılmayan Çarşı tüccarları ile uşakların özel imtiyaz ayrıcalıklarını kaybettiklerine dair söylentiler dolaşıyor... Görünüşe göre çöl ile şehir arasındaki ticaret ilerleyen zamanlarda gelişebilir.
... Pek çok kitabın yasağı kaldırılmış ancak az da olsa bazı ufuk açıcı akademik metinler için halen bürokrasiden geçmek gerekiyor. Tanit için bu iyi bir haber. Artık bilgi edinmek için kaçakçılık yoluna başvurmamız gerekmiyor.
... Lideri oldukça endişelendiren "yardım planına" gelince, görünen o ki son olaylarda büyük rolü olan General Mahamatra Cyno bundan sorumlu olacak. Ancak ücretsiz olarak sağlayacakları kitapların çoğu temel eğitimle ilgili ve bizim için kullanım alanı epey sınırlı.
Yıllardır şehir halkıyla aramızın bozuk olduğunu düşünürsek, bize araştırmacıları gönderme nedenlerinden kuşkulanmakta haklı sayılırız. Bu her şeye meraklı şehir sakinleri büyük ihtimalle geçmiş yıllarda gördüklerimizden farklı değil, tüm dertleri sadece hayatımıza müdahale etmek ve kendilerine bir çıkar sağlamak. Eğer Gurabad'ın harabelerine ve Sonsuz Vaha'ya ilgi gösterirlerse bu, kabilemize zarar vermekten başka bir manaya gelmez...

Bu bakımdan, Lider Babel'den Akademiden gelen bu son haksız müdahale ile nasıl başa çıkabileceğimizi düşünmesini rica ediyorum. Kabilemizin ve kardeş kabilelerimizin bağımsızlığı, birliği ve dış güçlere karşı direnme kabiliyeti tehlikede...