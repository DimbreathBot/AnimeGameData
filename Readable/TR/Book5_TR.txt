Mondstadt'ın dostları, hadi eğlenelim! Gönlünüzce için!
Özgürlüğe! Rüzgar Hükümdarı'na!
Dünyaya ihtişam getiren ilk Şövalye Vennessa'ya!
Mondstadt'ın evlatları, Rüzgar Hükümdarı'nın hediyesi kalplerinizde yer edinsin!
Bu hediye de özgürlük değil, başkaldırı olarak biline!

Geçtiğimiz çağlarda başladı bu başkaldırı.
Arkadaşlar, kusura bakmazsanız biraz doğaçlama yapacağım.
Mondstadt'ın şanı ve özgürlüğü, Barbatos'un tellere vurmasıyla
Ve kulaklara aheste bir tını çalmasıyla başlamıştır, bu böyle biline.
Şiirler kahramanlık öykülerinden bahseder,
Halbuki özgürlüğü konu almalılar.

Soyluların zincirleriyle çevrelenmiş Mondstadt bir tutsak gibiydi adeta,
Şenlikler ise zengin kesimin içi boş eğlenceleriydi,
Sıradan insanlar adlarını duymakla yetinirdi.
Mondstadt, insanların zamanla çürüdüğü bir zindan olmuştu.
Kölelik oyunlarında soylular gamsızca oyunların keyfini çıkarırdı,
Mahkum köleler kendilerinin nerede olduklarından bile bihaberken.

Alev kızılı saçlarıyla bir hanımefendi hücreye kapatılmıştı,
Güneydeki ovalardan buralara gelmişti.
Özgür doğmuştu, şimdiyse zincirlere mahkumdu,
Bedenen bir tirana mahkum düşmüş olsa da,
İnanç dolu ruhu devam etti dualara.
Halkı için, Mondstadt için, aldatıcı özgürlük için.