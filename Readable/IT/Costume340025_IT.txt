Quale credete possa essere il più grande rimpianto di uno scrittore?
"Lasciare... una storia senza un finale?"
Questa fu la risposta di Alice, poiché ella aveva sentito anche troppo spesso questo tipo di rimpianto durante i suoi viaggi in molti mondi.
Un autore che ha lavorato duramente per decenni potrebbe improvvisamente morire a causa di una grave malattia, lasciando un racconto epico di spade e stregoneria congelato prima della battaglia finale... O forse un autore brillantemente dotato, il cui tempo è limitato da qualche malattia, potrebbe ritrovarsi a non essere mai in grado di presentare completamente il suo grandioso mondo immaginario ai lettori...
Alice, che amava leggere, ne era profondamente turbata e non poté fare a meno di sospirare.
"Il mio più grande rimpianto è che ogni storia che scrivo deve giungere a una fine, prima o poi."
Questa fu la risposta di Anya "Marie" Andersdotter, autrice di molte fiabe.
Diede un'occhiata alla libreria, dove molti personaggi nati dalla sua penna dormivano tra le pagine. Alcuni erano intelligenti o coraggiosi, conquistando i cuori di molti lettori con le loro eccezionali esibizioni.
Ma non importa quanto risplenda un personaggio. Nel momento in cui la sua storia finisce, il suo potenziale è perduto per sempre.
Per lui, la storia diventa un destino ineluttabile.
Guardando i libri, ora coperti da un sottile strato di polvere dopo essere stati sigillati per così tanto tempo, Alice comprese il rimpianto della sua amica.
"Anya..."
"E se invece io riuscissi a mettere la mia penna nelle sue mani così che possa continuare la storia da solo?"
Lo sguardo di Anya tornò al manoscritto, l'ultima storia che avrebbe lasciato, e la più speciale. Le altre storie sarebbero diventate parte del "passato", ma questa storia avrebbe potuto avere un "futuro".
Alice capì subito che quello era l'ultimo desiderio della sua amica.
"...Che scrittrice che sei, Anya. La tua immaginazione non smette mai di stupire.
E sai quanto mi piacciano le storie con un lieto fine! Ti aiuterò, mia cara."