
Sulla scogliera di fronte al mare orientale, gli antenati veneravano i maestri del Tempo e di Anemo.
I due sono intimamente legati, come esplicitato dal detto: "Il Tempo nutre e coltiva le storie portate da Anemo."
La spada narra una storia di guerra, e veniva usata nelle rappresentazioni di combattimenti epici.
In origine un semplice oggetto decorativo, la sua lama venne temprata dal passare del tempo.

Un tempo, questa spada apparteneva al clan Imunlaukr, un clan di guerrieri coraggiosi e dotati che combatterono duramente e morirono giovani.
Durante le cerimonie sacrificali, erano soliti rappresentare duelli tra coraggiosi guerrieri macchiati di sangue.

Agli occhi del clan Imunlaukr, il combattimento non serviva per la protezione, per la gloria o per conquistare territori.
Piuttosto, serviva da sollazzo per gli dèi in alto nei cieli, i quali non era semplice intrattenere.
Combattevano tutti allo stesso modo, mostri e fuorilegge, senza preoccuparsi se dopo sarebbero tornati dai loro cari.
Perché niente di tutto ciò aveva importanza. Ciò che importava era farsi sentire, forte e chiaro, nel pieno della sanguinosa battaglia. Quello era il loro dovere.

Un temperamento così bollente è in contrasto con la longevità della storia del clan Imunlaukr.
La loro era un lotta senza fine e senza alcuna speranza di vittoria.
Tuttavia, mentre la neve si scioglieva lentamente e Mondstadt cominciava a prendere forma, iniziarono gradualmente a capire: avevano finalmente trovato qualcosa per cui lottare.
