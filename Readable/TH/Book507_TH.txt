
คำอธิบาย: วิทยานิพนธ์นี้เป็นผลงานในโครงการ "เปิดม่าน" ซึ่งได้รับการสนับสนุนจากภาควิชาสมุฏฐานวิทยา อยู่ระหว่างรอกำหนดหมายเลข

ผู้เขียน: Aqaba

บทคัดย่อ: พื้นที่ Tatarasuna ถือเป็นหนึ่งในองค์ประกอบสำคัญของอุตสาหกรรมการตีดาบใน Inazuma ที่นี่เคยเกิดอุบัติเหตุสองครั้ง โดยบันทึกครั้งแรกนั้นค่อนข้างคลุมเครือ ผู้เขียนเห็นว่า อุบัติเหตุครั้งแรกใน Tatarasuna นี้ อาจมีปัจจัยทางประวัติศาสตร์ที่ยังไม่ทราบซ่อนอยู่เบื้องหลัง วิทยานิพนธ์ฉบับนี้จึงจะวิเคราะห์เหตุการณ์ตามข้อมูลที่ทราบ


คีย์เวิร์ด: พื้นที่ Tatarasuna, Raiden Gokaden, Mikoshi Nagamasa

คำนำ: วิทยานิพนธ์ฉบับนี้จัดทำขึ้นโดยมีวัตถุประสงค์เพื่อขยายความ และวิจัยต่อยอดจากรายงานการวิจัยเรื่อง "เรื่องราวของมนุษยชาติที่อาจซ่อนเร้นอยู่ใน Tatarasuna" ของคุณ Rumi ที่ผู้เขียนเคารพนับถือ ตามข้อมูลที่มีอยู่ เทคนิคการตีดาบของ Inazuma เดิมสืบทอดมาจากเทพแห่งสายฟ้าหรือก็คือโชกุน Raiden เหล่าช่างได้สืบทอดวิชามาจากเทพ และเปลี่ยนมันให้เป็นอุตสาหกรรมการหลอมและถลุงแร่ แต่แล้วพื้นที่ Tatarasuna ซึ่งเป็นพื้นที่หลักของอุตสาหกรรมถลุงแร่ กลับมีข่าวลือแปลก ๆ ที่ขัดแย้งกับการเป็นอุตสาหกรรมการหลอมที่แข็งแกร่ง โดยเกี่ยวเนื่องกับตระกูล Mikoshi, ตระกูล Niwa รวมทั้งช่างจักรกลประหลาดจากต่างแดน ทั้งสามฝ่ายนี้ สร้างข้อสมมติฐานตั้งต้นที่ช่วยให้เรามองเห็นความจริงที่อยู่เบื้องหลัง Tatarasuna


เนื้อหา

กระดาษโน้ตแปลก ๆ จาก Tatarasuna บันทึกเนื้อหาไว้ดังนี้...

1
"...บางทีข้าน้อยอาจจะล่วงเกินไปหน่อย แต่ข้าน้อยคิดว่าอารมณ์ของท่าน Nagamasa ดีขึ้นเมื่อเขาตีดาบ..."
"...ความหมกมุ่นในการล้างมลทินของ 'Mikoshi' นั้น ช่างสิ้นเปลืองแรงใจเสียจริง..."

2
"...ท่านผู้ตรวจการซื้อ Jade Steel จำนวนหนึ่ง..."
"...ท่าน Katsuragi พูดคุยเรื่องการตีเหล็กในยามค่ำคืนกับผู้ช่วยเจ้าหน้าที่คลังอาวุธ"


3
"...ในที่สุดก็สร้างดาบ Nagamaki ขึ้นมาได้ และตั้งชื่อว่า 'Daitatara Nagamasa'..."
"...ท่านผู้ตรวจการมีกำลังใจเต็มเปี่ยม เขากับผู้ช่วยเจ้าหน้าที่คลังอาวุธ..."
"...Nozomu หลงใหลในความงามของ 'Daitatara Nagamasa' จึงวาดรูปของมันขึ้นมา..."


4
"...ท่านผู้ตรวจการโมโหและฟัน Katsuragi ดาบใหญ่แทงลึกเข้าไปในเนื้อ... จากนั้นเขาก็โยนดาบ Nagamaki ที่หลอมขึ้นเองเข้าไปในไฟของเตาหลอม..."
"...Nozomu รู้สึกไม่ยุติธรรมและทนไม่ไหวอีกต่อไป เขาจึงดึงอาวุธที่ละลายแล้วออกจากเตาหลอม... จนถูกไฟลวกอย่างสาหัส..."


5
"...Nozomu ตายในคืนนั้น ข้ากล้าพูดได้ว่า แม้ท่าน Katsuragi อาจทำผิดไปบ้าง แต่ข้าคิดว่าการกระทำทั้งหมดของเขามาจากความปรารถนาดี..."

6
"...Kinjiro เอาดาบ Nagamaki และภาพวาดของ Nozomu ไปซ่อนไว้ในคลังทหาร..."
"...Nagamasa นั้นแม้จะเข้มงวด แต่ก็รู้ผิดชอบชั่วดี ทว่าแม้จะเป็นเช่นนั้น เขาก็ยังไร้ความปรานีไม่แพ้กัน ชื่อของเขาบ่งบอกถึงการยึดมั่นต่อความบริสุทธิ์ชอบธรรม... กระนั้นข้าและชาวเมือง Tatarasuna บางส่วนก็ไม่ได้ถูกปิดหูปิดตาด้วยเรื่องผู้เป็นมารดาของเขาอย่าง Chiyo เราไว้ใจ Nagamasa..."
"...และข้าก็ไม่อยากลืมความสุขที่ได้สร้าง 'Daitatara Nagamasa' กับเขา..."

7
"...ในตอนที่แยกย้าย เดิมทีจะแบ่งกุญแจของคลังทหารออกเป็น 3 ชิ้นส่วน ชิ้นส่วนที่หนึ่งให้กับหัวหน้ากอง ชิ้นส่วนที่สองให้กับเจ้าหน้าที่คลังอาวุธ ชิ้นส่วนสุดท้ายทิ้งไว้ Tatarasuna เพื่อป้องกันโจรคุกคาม"
"แต่ว่ามันฉุกละหุกไปจริง ๆ จึงไม่สามารถหาหัวหน้ากองและเจ้าหน้าที่คลังอาวุธเจอ ข้าจึงเอากุญแจทั้งสามส่วนไปซ่อนในกล่องสมบัติที่ Tatarasuna ..."


กระดาษโน้ตเจ็ดแผ่นข้างต้นกระจัดกระจายไปทั่วพื้นที่ต่าง ๆ ใน Tatarasuna ซึ่งหกแผ่นแรกจดบันทึกลงบนกระดาษที่ค่อนข้างทนทาน และดูเก่ามากแล้ว มีเพียงกระดาษใบสุดท้ายที่ดูใหม่กว่าเล็กน้อย ผู้เขียนเชื่อว่า กระดาษหกแผ่นแรกกับกระดาษแผ่นสุดท้ายมาจากคนละช่วงเวลา แต่ยังต้องรอตรวจสอบว่าแต่ละแผ่นมีอายุห่างกันกี่ปี ส่วนเนื้อหาในกระดาษหกแผ่นแรกมีความสอดคล้องกัน และน่าจะกล่าวถึงเหตุการณ์เดียวกัน
Rumi เคยกล่าวถึงใน "เรื่องราวของมนุษยชาติที่อาจซ่อนเร้นอยู่ใน Tatarasuna" (เรียกสั้น ๆ ว่า "เรื่องราวของมนุษยชาติฯ") นักวิชาการของ Sumeru เคยเดินทางไปยัง Inazuma เพื่อสำรวจและศึกษาประวัติศาสตร์มนุษยชาติของ Tatarasuna แม้ว่าในสมัยที่ Rumi เขียน "เรื่องราวของมนุษยชาติฯ" Tatarasuna จะอยู่ในสภาพเสื่อมโทรมหลังจากการเปลี่ยนแปลงครั้งใหญ่ แต่ก็ยังดีกว่าตอนที่ผู้เขียนจัดทำวิทยานิพนธ์มาก ปัจจุบันพื้นที่ที่อยู่ใจกลางของ Tatarasuna นั้นไม่เอื้ออำนวยต่อการอยู่อาศัย ทั้งยังไร้ผู้คน ชาวบ้านจึงย้ายไปอยู่ริมทะเลและอาศัยอยู่ใกล้น้ำ นักวิชาการจาก Sumeru รู้มาจากพวกเขาว่า Tatarasuna เคยรุ่งเรืองมากเมื่อหลายร้อยปีก่อน ในปีที่เรียกได้ว่าเป็นยุคทองนั้น Tatarasuna บริหารโดยเจ้าหน้าที่คลังอาวุธ Niwa, ผู้ช่วยเจ้าหน้าที่คลังอาวุธ Miyazaki และผู้ตรวจการ Mikoshi Nagamasa แต่ในขณะเดียวกัน ผู้อาวุโสจากตระกูลที่มีประวัติศาสตร์สืบทอดต่อกันมาก็ได้เน้นย้ำซ้ำแล้วซ้ำอีกว่า เคยมีข่าวลือแปลก ๆ แพร่ไปทั่วทั้ง Tatarasuna
<color=#FFCC33>ข่าวลือแปลก ๆ ส่วนใหญ่เกี่ยวข้องกับ "โยไก" ที่มีลักษณะเฉพาะของ Inazuma และมีเพียงส่วนน้อยเท่านั้นที่กล่าวถึง "คนนอก" ตามข้อมูลที่ทราบ การปรากฏตัวของตัวละครที่มีตัวตนจริงในตำนานพื้นบ้านนั้นน่าสงสัยเป็นอย่างมาก จึงได้ใช้หัวข้อนี้ในการหาคำตอบต่อไป และได้รับข้อมูลดังต่อไปนี้:</color>
<color=#FFCC33>- ครั้งหนึ่งเคยมีช่างจักรกลจากต่างแดนมาเยือน Tatarasuna ว่ากันว่าเขามาเพื่อแลกเปลี่ยนเทคนิคและผูกมิตรกับคนในท้องถิ่น แต่ช่างคนนี้มีพฤติกรรมน่าสงสัย มักจะเดินวนเวียนแถวพื้นที่สำคัญหรือไม่ก็พื้นที่ที่ไม่เปิดให้เข้า หากมีคนมาห้ามเขา ก็จะได้ยินเขาพูดพึมพำบางอย่างที่คนอื่นไม่เข้าใจ</color>
<color=#FFCC33>- ช่างจักรกลมักจะมองเตาหลอมแล้วทำท่าครุ่นคิดเสมอ ดูทรงแล้วน่าจะกำลังสังเกตสภาพของเตาหลอมอยู่ ทั้งยังคอยจับตาดูชาวบ้านในท้องถิ่นด้วยสายตาที่ชวนให้อึดอัดใจอยู่บ้าง</color>

<color=#FFCC33>เมื่อพิจารณาจากลำดับเหตุการณ์ นับว่าค่อนข้างสมเหตุสมผลที่จะเกิดการแลกเปลี่ยนเทคนิคขึ้นใน Tatarasuna ด้วยความที่ Tatarasuna อยู่ติดทะเล เข้าถึงได้ทางเรือ การที่คนต่างแดนจะเป็นที่ต้อนรับจากคนในพื้นที่ย่อมไม่ใช่เรื่องแปลก อย่างไรก็ตาม ภายหลังจากมีการแลกเปลี่ยนเทคนิคได้ไม่นาน พื้นที่นี้ก็เริ่มเสื่อมโทรมลง ความเป็นไปได้ที่ทั้งสองฝ่ายจะมีสายสัมพันธ์ต่อกันนั้นสูงมาก แต่ชาวบ้านบางส่วนก็เชื่อว่า เรื่องเหล่านี้เป็นเพียงความคิดเห็นส่วนตัวของคนในสมัยนั้นเท่านั้น</color>

ผู้เขียนได้แยกแยะตัวละครบางตัวที่อาจเกี่ยวข้องกับ Tatarasuna ตามบันทึกประวัติศาสตร์ที่เกี่ยวกับ Inazuma เริ่มต้นจากผู้ดูแล บันทึกมีดังนี้

เจ้าหน้าที่คลังอาวุธ Niwa
ชื่อเต็มคือ Niwa Hisahide เป็นผู้สืบทอด Isshin Art ของตระกูล Niwa โดยตระกูล Niwa ของเขา, ตระกูล Akame และตระกูล Kaedehara ได้ชื่อว่าเป็นสามตระกูล Isshin Sansaku ตามบันทึกระบุว่า Niwa เป็นคนถ่อมตัว หัวดี และมีพรสวรรค์ในด้านการจัดการที่ดินทำกินของชาวเมือง ภายหลังไม่ทราบว่าเป็นตายร้ายดีอย่างไร เชื่อว่าเขาอาจจะพาครอบครัวจากไป โดยละทิ้ง Tatarasuna ไว้หลังจากเกิดเหตุการณ์นั้น

ผู้ช่วยเจ้าหน้าที่คลังอาวุธ Miyazaki
ชื่อเต็มคือ Miyazaki Kaneo ชาติกำเนิดไม่ทราบแน่ชัด มีหน้าที่หลักคือช่วย Niwa ดูแลด้านการหลอมและการบริหารบุคลากร ด้วยบุคลิกที่ดูอ่อนโยนและเป็นมิตร ทำให้เขามีเพื่อนในพื้นที่นี้ไม่น้อย ทั้งยังสนิทสนมกับ Mikoshi Nagamasa เป็นอย่างดี

ผู้ตรวจการ Mikoshi Nagamasa
ผู้สืบทอดตระกูล Mikoshi, บุตรบุญธรรมของซามูไรเผ่าโอนิ Mikoshi Chiyo และน้องชายบุญธรรมของ "Iwakura ผู้สำเร็จวิชา" Mikoshi Michihiro หลังจาก Chiyo ผู้เป็นแม่บุญธรรมหายสาบสูญไป เขาถูก Michihiro ผู้เป็นพี่ชายทอดทิ้งให้ต้องแบกรับภาระของตระกูลเพียงลำพัง ทำงานหนักเพื่อลบล้างชื่อเสียงฉาวโฉ่ของตระกูลทุกคืนวัน จากข้อมูลหลายอย่างชี้ให้เห็นว่า ถึงแม้ Mikoshi Nagamasa จะหัวรั้นอยู่บ้าง แต่ก็เป็นคนตรงไปตรงมาและประพฤติตนในทางที่ชอบ จากกระดาษโน้ตจะเห็นได้ว่า เขาเรียนรู้การตีดาบเพื่อฝึกตน โดยขอให้ Miyazaki มาเป็นครูสอนเขาโดยเฉพาะ ทว่าหลังจากตีดาบ Daitatara Nagamasa ชื่อดังได้สำเร็จ เขากลับสังหาร Katsuragi ลูกน้องของเขาเองด้วยสาเหตุบางอย่าง

Katsuragi ผู้เป็นลูกน้อง
ไม่ทราบชื่อเต็มและชาติกำเนิด แม้ว่าผู้เขียนจะสืบค้นข้อมูลจากหลายทาง แต่ก็ยังไม่พบข้อมูลเพิ่มเติมเกี่ยวกับ Katsuragi เขาเป็นลูกน้องของ Mikoshi Nagamasa และเป็นนักรบผู้ภักดีคนหนึ่ง เมื่อหลายปีก่อน Mikoshi Nagamasa ได้ช่วยเขาไว้ จึงสาบานว่าจะบุกน้ำลุยไฟเพื่อเขา แม้ตายก็ยินดี

<color=#FFCC33>ช่างจักรกล</color>
<color=#FFCC33>ผู้เขียนได้ตรวจสอบในหลายแง่มุม แต่ก็ยังไม่ทราบภูมิหลังของบุคคลนี้ แต่หลังจากเหตุการณ์ที่เกิดขึ้นใน Tatarasuna ข่าวลือเกี่ยวกับเขาก็เริ่มน้อยลงไป ผู้เขียนสันนิษฐานว่า บุคคลนี้ไม่ใช่คนแปลกหน้าอย่างที่ชาวบ้านในพื้นที่คิดไปเอง แต่เป็นผู้มาเยือนที่มีตัวตนอยู่จริง ซึ่งอาจเกี่ยวข้องกับเหตุการณ์ที่เกิดใน Tatarasuna เมื่อปีนั้น</color>


(ส่วนที่เหลือดูเหมือนว่าจะยังเขียนไม่หมด...แต่ที่แน่ใจได้คือ นี่เป็นวิทยานิพนธ์ที่ผู้เขียนต้องใช้ความพยายามไม่น้อยเลย)
