
Un arco ricurvo standard brandito dai Cavalieri di Favonius. Viene concesso solo ai migliori arcieri dell'ordine che sono stati in servizio per molto tempo.
Sapientemente realizzato, la struttura in quercia offre una potenza maggiore mentre l'aggiunta di parti metalliche lo rende facile da usare.
La corda è incantata dai segreti dell'alchimia e della magia, garantendo la protezione delle dita dell'arciere.
Quest'arco viene dato come ricompensa ai valorosi guardiani di Mondstadt, ed è un ottimo strumento con cui possono continuare a proteggerla.

Un tempo, i Cavalieri di Favonius avevano una formidabile squadra di arcieri esploratori conosciuti come i Vigilanti.
La squadra fu fondata da un capo mercenario di Liyue, che trasmise ai Vigilanti le conoscenze di un'intera vita.

Le abilità di tracciamento che acquisirono, insieme alla capacità di rilevare quando si avvicinava un pericolo, erano uniche tra tutti i cavalieri.
Perciò, le abilità dei Vigilanti erano preziosissime per i Cavalieri di Favonius.

Ciò durò fino a quando il primo degli Vigilanti, per ragioni sconosciute ai Cavalieri, alla fine lasciò l'ordine.
Da quel giorno, la squadra di Vigilanti mantenne solamente l'apparenza del suo precedente potenziale. La sua perizia se n'era andata, anche se la sua struttura e il suo nome furono preservati.
Tuttavia, c'è ancora chi lavora instancabilmente per mantenere la dignità del titolo di Vigilante.
