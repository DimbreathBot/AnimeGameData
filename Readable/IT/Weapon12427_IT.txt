
La motosega prediletta dai lavoratori del passato per tagliare chiglie e tubature.
La sua struttura semplice ma resistente ha fatto sì che la manutenzione e la sostituzione delle parti fosse facile come uno schiocco di dita.
Basta afferrare saldamente la maniglia usando entrambe le mani per essere in grado di separare perfino l'acciaio.
Questo attrezzo così onnipotente un tempo era ritenuto il simbolo del progresso.

Con la crescita delle aree urbane di Fontaine, la luce dell'ordine ha fatto sparire le ombre.
Se le fogne sono diventate ciò che oggi conosciamo come il Fleuve Cendre, gran parte del merito va proprio a questo strumento.
Sebbene vivesse in una città sotto la città, senza pioggia né sole,
la gente del Fleuve Cendre credeva che la solerzia e la tenacia dei lavoratori avrebbero fatto guadagnare loro il diritto a vivere in superficie,
o a far diventare il loro regno acquatico sottoterra una residenza bella come il mondo di sopra.

A differenza delle spade da porto e delle trivelle da esplorazione, queste motoseghe non sono state messe al bando.
Questo perché tali motoseghe giocavano un ruolo indispensabile nella fase di produzione iniziale dei Mekautomi.
In seguito, dopo che un'enorme fabbrica di Mekautomi venne costruita in un'area totalmente sicura fuori dalla città,
coloro in grado di utilizzare abilmente queste seghe vennero pian piano spazzati via dalla corrente del progresso, assieme alle loro armi.