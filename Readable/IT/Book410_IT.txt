Oggi è successo una cosa molto divertente che non posso non annotare sul mio diario: il giovane maestro era un po' brillo. Beh, decisamente brillo, ahah.
Va detto che il giovane maestro è decisamente troppo piccolo per bere. Deve aver confuso il bicchiere di vino del padre con il suo, scambiandolo per succo d'uva.
Da lontano, ho visto qualcuno che si esercitava nelle arti marziali nel cortile. Pensavo fosse il nostro giovane maestro, e non mi sbagliavo, ma non avrei mai immaginato di vederlo in quelle condizioni, cioè completamente ubriaco.
Mi ha salutato di buon umore e, se non fosse stato per il suo viso color aragosta, non avrei avuto alcun sospetto.
Ubriacarsi in una serata d'estate non è certo un crimine. Ma, data la sua età, ho pensato fosse giusto tenerlo d'occhio.
All'inizio volevo far finta di non averlo visto. Ho persino cambiato strada per portare le cose in giardino, in modo da risparmiargli l'imbarazzo.
Quando ho finito di lavorare, il giovane maestro era già sdraiato sui gradini che dormiva. Ah, vedere quel giovanotto precoce rivelare questo lato di sé... Decisamente una visione rara e autentica.
Un altro servitore e io abbiamo portato in silenzio il giovane maestro all'interno, e preparato del tè e degli stuzzichini per aiutarlo a smaltire la sbornia e alleviare il malessere. È possibile che abbia nominato i suoi genitori nel sonno. Sembrava così sereno... Forse stava sognando alcuni momenti felici del suo passato.
Caro giovane maestro, hai ancora una lunga vita dinanzi a te. Avrai molte occasioni per bere... In futuro, s'intende.