
ลมจากตอนเหนือได้พัดพาโอกาสและอารยธรรมใหม่ มาสู่ดินแดนโบราณอันรกร้าง
บริเวณที่ต้นไม้ยักษ์ที่ล้มลง ได้เกิดเป็นเมือง ท่าเรือ และโรงงานขึ้นมากมาย
แต่มีเพียงขุนนางข้างกายของ Tsar เท่านั้นที่รู้ว่า ความรุ่งเรืองที่ไหลบ่าเข้ามาตรงหน้านี้ไม่ใช่ทั้งหมด
ราชาแห่งภูตทั้งปวงกำลังวางแผนก่อกบฏ ซึ่งขัดต่อระเบียบแห่งจันทรา

"ถ้าถามฉันละก็ ทั้งศักยภาพและความทะเยอทะยานของ Tsar นั้นยังมีไม่มากพอ"
"เขาถูกตรึงไว้กับโลกด้วยโซ่แห่งความรัก และไม่เคยแหงนมองดวงดาวเลยสักครั้ง"
"เขาผู้ซึ่งครอบครองพลังอันยิ่งใหญ่ แต่กลับอยากเป็นราชาของเหล่าสรรพสิ่งภายใต้แสงจันทร์"
"เขาไม่รู้ด้วยซ้ำว่าสรวงสวรรค์นิจนิรันดร์นั้น แท้จริงแล้วมันอยู่นอกเหนือผืนฟ้า"

ในฐานะราชทูตของท่าน Tsar นักบวชปีศาจจึงมายัง Nod-Krai เพื่อทำภารกิจลับ
ผู้ใดหาสมบัติที่ซ่อนอยู่ในที่นี้พบ ผู้นั้นจะได้ครองพลังที่พลิกชะตาของโลกใบนี้
ทว่าเขาไม่ได้ต้องการพลังนั้นเพื่อกอบกู้โลก แต่ต้องการโลกใบนี้เพื่อมาเป็นเชื้อไฟให้กับตัวเขาเอง

"ดูเจ้าพวกโง่เขลาและอายุขัยสั้นพวกนั้นสิ มันช่างเกินเยียวยาไม่ต่างอะไรกับโลกมายาอันเปราะบางใบนี้เลย"
"มีแต่ฉันเท่านั้นที่ได้รับเลือก และคู่ควรต่อความเมตตาจากผู้สูงส่ง ให้ดำรงอยู่ต่อไป"
"แทนที่จะจมดิ่งอยู่ในวัฏจักรอันไร้สิ้นสุด สู้ยอมหลุดพ้นจากการเสียสละอันยิ่งใหญ่ยังจะดีกว่า"

"Reed Miller ทิ้งความโศกเศร้าเสียใจที่ไร้ความหมายพวกนั้นไปได้แล้ว นายและฉันเราต่างก็เป็นผู้ที่ถูกโชคชะตาเลือก"
"ตามฉันมาสิ โลกได้ถูกกำหนดให้ถึงคราวอวสานแล้ว ส่วนเราจะต้องออกไปจากรังไหมภายในเปลือกสวรรค์นี้ไปให้ได้!"