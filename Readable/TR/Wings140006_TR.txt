Tekrar yükseleceğiz.
Kuruyan ağaç tekrar canlandı, zira yaklaşan daha büyük bir felaket vardı.

Baykuşlar, bir zamanlar şahinleri uyarmıştı.

Ama bu diyarı her zaman küçük gören şahinlerin gönlünde, göklerin hakimi olma arzusu vardı.
Zaten onların hükümdarlığının karşısında kim durabilirdi ki?
Bu yüzden baykuşların uyarılarını önemsemediler ve onları aşağıladılar, korkak olduklarını söylediler.
"Avlanmaya yalnızca gece cesaret edebilen bu kuşlar, yumurtadan yeni çıkan kuşlar kadar aciz," diye düşündüler.

Derken, dağları donduran amansız ayaz gelip çattığında, dağ krallığını gölgesi altında barındıran ağacı da paramparça etti.
Daha sonra, bir tufan gibi bu toprakların üstüne çöken karanlık, yırtıcı kuşların tünediği dalları kırıp geçti.
Şahinler ve serçeler, gözünde şer olan bu tufana kapılarak yere düştü.

Böylece rüzgar diyarının kuşları şunu anladılar:
Bu özgür gökyüzü bile buzla bembeyaz ya da sisle kapkara olabilir.
Tepedeki güneş tamamen kayboldu, yıldızlardan ve aydan ise eser yoktu.

Yavru kuşlar yuvalarında kıvrılmış, sessiz ve trajik sonun gelmesini bekliyordu.
Ama ışığın yokluğunda, geceyle dost olan baykuşlar hükümdar oldu.

Çok uzun bir zaman boyunca...
Genç ve güçsüz şahinlerin hayatta kalması sağlandı. Bilinmeyen diyarlardan gelen avlarla beslendiler.
En sonunda gökyüzü de temizlendiğinde dağlar hâlâ karla, buzla kaplı olmasına rağmen, yeryüzünde zayıf ve kırılgan yaşam tekrar başladı.

Yavru kuşlar, kendilerini kurtaranın kim olduğunu asla öğrenemedi.
Bir mücevher kadar ihtişamlı olan ejderha da bir zamanlar karanlıkta gözleri ateş gibi parlayan baykuşlar gibi unutuldu.
Bugün, kuşların bir zamanlar tünediği dallar, artık üstlerinde uğursuz kırmızı bir leke taşısa da bir kez daha uzadı...

Pek alakalı bir konu olmasa da, karanlık çöktükten sonra avlanmak ve sürüsünü korumak için sürüsünü terk eden bir kızıl şahin de gece kuşlarının adını aldı.

Gecenin sessizliğini bölen haykırışlarında sırları saklıydı:
Tekrar yükseleceğiz.
Kuruyan ağaç tekrar canlandı, zira yaklaşan daha büyük bir felaket vardı.

Bu yüzden sana bu kanatları hediye ediyorum. Başımıza gelecekleri birlikte görelim.