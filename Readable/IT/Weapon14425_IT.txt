
...
Per ragioni di cui tutti sono al corrente, il copione originale della "Coppelia meccanica" non è mai stato pubblicizzato né pubblicato. Tra coloro che sono sopravvissuti alla magnifica esibizione di quel giorno, alcuni hanno trascritto a memoria versi e stralci della parte di spettacolo andata in scena prima dell'intervallo.
Dopo aver ottenuto il consenso dalla famiglia del deceduto Monsieur Coppelius e delle parti di cui sopra, la nostra compagnia ha raccolto e organizzato i materiali rilevanti in un tentativo di ricreare una parte dell'opera originale di Monsieur Coppelius.
Anche se forse questa è solo speculazione e non arriva al punto, speriamo che il nostro sforzo metterà le cose in moto e attrarrà degli sforzi più ricercati.
...
Sinossi: com'è stato presentato ai Cacciatori della Maréchaussée il piano di Coppelius, e come ha dato l'addio a Coppelia prima della sua punizione.
...
Coppelius: "Canta per me, mia Coppelia, mio amore, mio peccato, mia anima! Canta per me, un'ultima volta!"
Coppelius: "Tessi un filo attorno al mio cuore, e stringimi forte con esso! Legami con catene e ceppi, e fa' sì che i tuoi occhi mi distruggano."
Coppelius: "Poiché in cuor mio ho deciso che, a partire da oggi, non cercherò coloro che mi portano la felicità, ma sarò io a portarla a chi voglio."
Coppelius: "Anche se ti burlerai di me, questo non sminuirà le mie idee, ma solo il mio comportamento sciocco."
Coppelia: "Come vorresti che cantassi? Mio amato, come vorresti che cantassi di questo peccato e della sua inevitabile sentenza?"
Coppelia: "A tutti piacciono le facciate fantastiche e colorate, proprio come coloro fatti di carne e sangue ricercano i frutti dorati, completamente all'oscuro del veleno letale nascosto al loro interno."
Coppelia: "Coppelius, mio Coppelius, tutto ciò che insegui è vacuo come gli oggetti di scena, e lascia meno di una boccata di fumo, perché sarà la tentazione a porre fine al viaggio: questo lo capisce chiunque abbia del buon senso."
...
Sinossi: Coppelia confessa lo scopo del suo cammino al giovane che viaggia con lei, e si prefigge di seguire il suo creatore, che per lei non è già più in questo mondo.
...
Nathaniel: "Che assurdità e che ovvietà. I saggi prendono sempre ordini dagli sciocchi, e la vita non è che una volgare commedia."
Coppelia: "Precisamente, signore, per cui non è necessario preoccuparsi per me. Presto tutta questa terribile sofferenza verrà completamente cancellata."
Coppelia: "Colui che mi ha creato e mi ha dato vita ha già dato l'addio a questo mondo, e quando questi ingranaggi arrugginiti torneranno alla polvere, come le sue ossa, tutto il peccato sarà dimenticato, e per sangue e carne, esser dimenticati equivale a esser perdonati."
Coppelia: "Mai più avrò bisogno di vedere il sole, la luna o le stelle, mai più avrò bisogno di sentire il canto gioioso degli uccelli nella foresta, mai più avrò bisogno di costringere questo mio cuore solitario a battere in un mondo già privo di colui che me l'ha donato."
Nathaniel: "Cos'hai intenzione di fare ora?"
Coppelia: "Questo mio cuore, che batte come se fosse incorniciato in un contenitore di carne e sangue, è già stato macchiato dello stesso peccato in questo viaggio. Questo mio cuore, così torturato dal dolore del pentimento... Dove mai potrà trovare pace?"
...