—Atto II: Alla ricerca del gentiluomo—
Protagonista maschile: Fan Jie
Protagonista femminile: Zixin
Personaggio comico: Nonna Zhang
Personaggi comici: Zhang San, Li Si, Wang Er'ma

Scena I
(Zixin e Nonna Zhang entrano)
(A parte)
Zixin: "Ultimamente sono molto triste e non riesco per niente a mantenere la calma".
Zixin: "Poiché ho fatto un torto a un eroe che voleva fare del bene".
Zixin: "Voleva solo restituirmi il mio filo di perle, e non solo non l'ho ringraziato né gli ho chiesto il suo nome, ma l'ho anche rimproverato in malo modo".
Zixin: "Me ne vergogno e vorrei ritrovare il mio benefattore, ma come posso riuscirci in un porto grande come questo?"
Nonna Zhang: "Ah, capisco, mia cara. Non devi essere triste né preoccupata".
Zixin: "Oh, nonnina, come mai?"
Nonna Zhang: "Ti basterà pubblicare un annuncio e offrire dei Mora a chi ti riconsegnerà il filo di perle. Non pensi che così lui si farà avanti?"
(Dangqing, andante calmo)
Zixin: "Come si dice..."
Zixin: "Sicuro come il vino porta all'ebrezza, qualcosa si smuove sempre con promesse di ricchezza".
(Zixin abbassa la testa e cammina avanti e indietro)
Zixin: "Ho deciso che userò questo stratagemma, ma mi chiedo se si farà davvero avanti".
(A parte)
Nonna Zhang: "Vieni, non esitare. Passiamo all'azione".
Nonna Zhang: "Fidati e non te ne pentirai".
(Zixin e Nonna Zhang escono)

Scena II
(Zhang San, Li Si e Wang Er'ma entrano)
(Sprechgesang)
Zhang San: "Sono Zhang San".
Li Si: "E io sono Li Si".
Wang Er'ma: "E io sono Wang Er'ma".
Zhang San: "Guarda un po' che annuncio interessante. Mettere le mani sul bottino!"
Li Si: "E se la guardia ti chiederà se vuoi far del bene?"
Wang Er'ma: "Ah! Solo gli sciocchi dicono la verità."
(A parte)
Zhang San: "Oh, fratelli. Anche voi siete diretti a casa di Zixin per riscattare la ricompensa?"
Li Si: "Esattamente".
Wang Er'ma: "Proprio così".
Li Si: "Anche voi le state portando il cerchietto, vero?"
Wang Er'ma: "No, di sicuro parlava di orecchini".
Li Si: "Ti sbagli: era un fiore che indossa sulla testa".
Zhang San: "Sciocchi! Si trattava di un profumo!"
Wang Er'ma: "In ogni caso, sono sicuro che tutti sappiamo bene quale sia la ricompensa".
Zhang San: "Ahahah".
Li Si: "Ahah!"
(Zhang San, Li Si e Wang Er'ma si girano verso Zixin)
Zhang San: "Ah, Zixin, hai la ricompensa pronta? Perché io, Zhang San, ho trovato il profumo che avevi perso!"
Li Si: "Fatti da parte, amico mio, la ricompensa spetta a me! Sono qui per restituire il cerchietto".
Wang Er'ma: "Assolutamente no. La ricompensa spetta a me, Wang Er'ma. Sono qui per restituire gli orecchini".
Zixin: "M-Mi farete venire un'emicrania..."
Zixin: "Non vi ho mai visti, e se avessi perso degli orecchini, un profumo o un fermaglio per capelli lo saprei, no?"
Zhang San: "Non ci avrai fatto caso per la fretta in pescheria! Dammi la ricompensa e non pensarci troppo sopra!"
Li Si: "Dammi i Mora, presto!"
Wang Er'ma: "O preferisci forse ti rovini bancarella e reputazione in un colpo solo?"
Zixin: "Ah... Come ho fatto ad attirare l'attenzione di questi inutili mascalzoni?!"
Zixin: "Nonnina, guarda quanti guai mi ha portato il tuo piano!"
Nonna Zhang: "Non preoccuparti, figliola. Mi inventerò un piano per mandarli via".
Nonna Zhang: "Ah!"
(Zhang San, Li Si e Wang Er'ma cadono a terra)
Nonna Zhang: "Ho fatto mettere un falso annuncio a questa giovinetta proprio per acchiappare i ladruncoli come voi!"
Nonna Zhang: "Gli oggetti che avete portato sono falsi. Consegnatemeli subito".
Nonna Zhang: "Altrimenti..."
Zhang San: "Altrimenti cosa?"
Nonna Zhang: "Il cerchietto fatto di preziosi Splendigigli, gli orecchini di raffinate Giade nottilucose e il profumo proveniente da una terra lontana..."
Nonna Zhang: "Li dovrete ripagare per intero! Allora, dove sono i Mora? Datemeli subito!"
(Nonna Zhang insegue Zhang San, Li Si e Wang Er'ma con una scopa in mano)
Zhang San: "Ahi, ahi!"
Li Si: "Smettila di colpirci, per favore! Non vogliamo più i vostri Mora!"
Wang Er'ma: "Ora cerchiamo il tizio che ha davvero trovato quell'oggetto e portiamolo qui per farlo confessare!"

Scena III
(Zhang San fa entrare Fan Jie)
(A parte)
Zhang San: "Ah, ora ho capito. Tu devi essere il ladro che ha rubato gli oggetti della signorina. Per colpa tua io e i miei fratelli siamo stati picchiati!"
Fan Jie: "Io, Fan Jie, sono sempre stato un uomo onesto e non ho mai rubato nulla. Non osare accusarmi ingiustamente".
Zhang San: "Bene, bene, sei un tipetto tenace. Ti sfido a venire con me per incontrare la ragazza che ha perso quegli oggetti".
Fan Jie: "Non ho paura, andiamo! Anzi, sono curioso di vedere chi è che fa girare cattive voci sul mio conto".
(Zhang San e Fan Jie si girano verso Zixin)
Zhang San: "La proprietaria è Zixin! Ora voglio vedere come ne esci fuori".
Fan Jie: "Ah, ma allora sei tu!"
(Dongtang, appassionato)
Fan Jie: "È la signorina che si è infuriata con me e che poi non ha più proferito parola".
(Dongtang, allegro)
Fan Jie: "Smettila di ingannare gli altri, perché io sono Fan Jie e lavoro al porto."
Fan Jie: "Ho sempre vissuto in modo umile e parsimonioso, perché mai dovrei rubare i belletti di una signorina?"
Fan Jie: "Avete risposto alla mia onestà accusandomi, nonostante io abbia restituito quell'oggetto non appena ho potuto".
(A parte)
Zixin: "Ah, quindi il mio eroe si chiama Fan Jie".
Zixin: "È colpa mia, allora, se è rimasto invischiato in questa faccenda".
Zixin: "Devo chiedergli scusa quanto prima, e se non accetterà le mie scuse lo implorerò ancora e ancora".
(Zixin si avvicina a Fan Jie per scusarsi)
Zixin: "Oh, mio eroe! Prima ci siamo fraintesi, ma..."
(Fan Jie si gira)
Fan Jie: "Umpf".
(Zixin sorride e si avvicina di più)
Zixin: "In realtà, c'è un motivo se ho fatto tutto questo".
Zixin: "E cioè che sei andato via senza dirmi il tuo nome. Ti ho cercato per ripagarti, ma non ti ho trovato".
Zixin: "Quindi ho deciso di usare questo stratagemma. È colpa mia se sei finito nei guai".
Zixin: "Ti prego di accettare le mie scuse".
Fan Jie: "Oh?"
(Dongtang, lento, innig)
Fan Jie: "Sebbene all'inizio fossi amareggiato per la calunnia, dopo averci ragionato sopra ho capito che c'è stato un malinteso".
Fan Jie: "Devo mantenere la calma in ogni situazione, così da non dire qualcosa di sbagliato".
(A parte)
Fan Jie: "Se posso chiedere..."
Fan Jie: "Mi hai detto che la faccenda di prima era un malinteso".
Fan Jie: "Desideravi ritrovare colui che ti aveva restituito il filo di perle, così hai messo quell'annuncio che per errore mi ha fatto cadere in un tranello. È così?"
Zixin: "Sì, è così. Ti chiedo nuovamente scusa".
(Fan Jie prende Zixin)
Fan Jie: "No, non c'è bisogno di cotanta gentilezza. Mi omaggi di troppo rispetto".
Fan Jie: "Anch'io ho agito in modo avventato, mettendoti alle strette. Anch'io devo chiederti scusa".
Zixin: "Oh, no, non ce n'è bisogno..."
(Fan Jie la saluta)
Zhang San: "Cosa?! Che state facendo? Quindi verremo pagati oppure no?"
Nonna Zhang: "Oh, sta' zitto. Questa è la loro favola, tu che c'entri?"
Nonna Zhang: "Tutte le signori e i signori del pubblico sono qui per vedere uno spettacolo di Yun Jin. Non hanno tempo da perdere dietro alle tue sciocchezze".
Nonna Zhang: "Apri gli occhi e fatti da parte".
(Nonna Zhang esce trascinandosi dietro Zhang San)
Zixin: "Ora che ci penso, io vendo il pesce qui tutti i giorni, ma non ti ho mai visto".
Fan Jie: "Passo di qui tutti i giorni per andare a lavoro".
Fan Jie: "Forse ero nascosto nella folla. Magari possiamo vederci domani..."
Zixin: "Così sia... A domani".