
Anne, kendisine her zaman kibar davranmış ve kıymetli bir kılıç vermiş olan Şogun'a keskin dişlerini gösterdi.
Sonunda Mikoshi Klanına dönen tek şey, çok sevdiği o kılıca ait tsuba oldu.

Annenin bu hayattaki tek dileği, yaşam ve ölüm denilen yazgıların üstesinden kınına sığmayan hırsıyla gelmekti.
Gün geçtikçe soyu azalan savaş Onilerinin namını sonsuza kadar yaşatacak işler başaracaktı.
Günah kapkara bir kaplanda vücut bulup onu yutacak olsa, o günahın karnını yarıp dışarı çıkardı.

Kahramanlığını Elektrik Mitsudomoe sancağı altında herkese ispat edecekti.
Savaş kıyafeti juunihitoe'ye bulaşan kan lekelerini temizleyebileceğini düşündü.
Ama öfkeyle atan kalbiyle birlikte kıyafeti de simsiyah olmuştu...

O zamandan sonra, aile mirasının varisi olması gereken büyük oğlu şehirden uzaktaki bir köyde inzivaya çekildi.
O kızla tanışana kadar, kendine dost bellediği dağlar ve ormanlardan başka kimsesi yoktu.

"Ne üzücü. Geçmişini arkanda bırakmayı o kadar istiyorsan, sana yeni bir isim verebilirim."
Kapkara kanatları olan kız, onun geçmişini dinledikten sonra alay edercesine gülümsedi.
"O halde adın artık Iwakura olacak. 'Kayadan taht.' Bir insanın ağzından çıkan sözlerle zarar görmeyecek bir isim."
"Sen, damarlarında Oni kanı akan ölümlü, hoşnut ol. Gül biraz!"
"Yougou Tengu tarafından verilen isimlerin kutsal güçlerle kutsandığını bilmelisin."
"Ayrıca, 'kaya' ismi sana çok yakıştı, sağlam zihnine ve güçlü kaslarına da uygun."

"Pekala 'Iwakura', gelecek yıl kiraz çiçekleri dökülmeye başladığı zaman burada bir düello yapalım."
"Oni evladı, kılıç kullanmakta ustalaş ve Yougou Tengu'nun çarpışmaktan utanmayacağı gerçek bir rakip ol."
"Neredeyse unutuyordum! Eğer bana dokunmayı başarırsan gizemli kılıcının adını 'Tengu Galibi' koyabilirsin!"
"Sonuçta o seviyeye gelmişsen 'tengu karşısında galibiyet' almanı sağlayacak bir kılıcın var demektir."