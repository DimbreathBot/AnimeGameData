
Erano gli anni del Signore del labirinto...
Si dice che il più virtuoso e visionario tra i servitori del re fosse una giovane fanciulla capace di comprendere il linguaggio di tutte le bestie, e di leggere i poemi del chiaro di luna.
Proteggeva la foresta silenziosa, l'acqua immobile che abbracciava la luna, e gli interminabili terreni di caccia ai confini della foresta dei sogni.
"Siamo nati nella rigogliosa foresta reale. Il nostro mondo è all'ombra degli alberi, sopra i prati.
Ciò che proviene dalla foresta deve anche farvi ritorno. Finché seguiremo le leggi della natura, non temeremo la morte.
Poiché tutti coloro che seguono la natura devono attraversare il labirinto della foresta, raggiungendo l'infinita pianura."
I suoi insegnamenti erano d'ispirazione per molti bambini, ma come il sangue delle tigri, cominciò a perdere la sua purezza...

Erano gli anni della luna infausta...
Si dice che il ragazzino cieco seguì le orme del fratello dalla bianca corazza, attraversando regni, montagne e fiumi,
e che, infine, si smarrì nella foresta oscura.
Era ossessionato dall'arte della spada, ma d'animo gentile. Era dogmatico, ma era dedito alla giustizia più di chiunque altro...
Alla fine dell'interminabile fantasma bianco che serbava nel cuore, ciò che scoprì fu una reliquia della foresta, di un bianco puro come il chiaro di luna.
In seguito, vennero bestie assetate di carne e sangue. Quando la cacciatrice finalmente lo raggiunse, seguendo la brillante luce dei rami albini,
egli aveva già perso il potere di esprimere desideri, e la bianca forma che un tempo lo guidava era ormai stata inghiottita dalle tenebre...

Erano gli anni in cui la notte stava acquisendo potere. Gli anni in cui l'alba era ancora lontana.
Dall'incubo, il saggio intravide la scura spada lunga e il rosso che sbocciava nell'acqua.