เช่นเดียวกับผีเสื้อที่เป็นเพียง รังไหมสีเขียวเหี่ยวลีบก่อนปีกจะงอกออกมา
Red Flamingo ที่สง่างาม ก็เป็นเพียงก้อนขนสีเทาเมื่อยังเยาว์วัย
นักบวชผู้ยิ่งใหญ่ที่เคยหลอกลวงผู้คน ด้วยวาจาอันซับซ้อนในเวลาต่อมานั้น
หลังจากเกิดมา ก็มีช่วงเวลาที่สมองสับสน และเงียบงันเป็นเวลานานด้วยเช่นกัน

ผู้อาวุโสผู้ควบคุมไฟในพิธีกรรมของชนเผ่ากล่าวว่า วิญญาณของเขาได้สูญหายไปกับเปลวไฟในยามราตรี
เด็กที่พูดไม่ได้จะต้องก้าวเข้าสู่ดินแดนหินอันแห้งแล้งในวันเกิด เพื่อที่จะตามหาตัวตนที่หายไปของตนกลับคืนมา
แต่การเดินทางครั้งนี้เต็มไปด้วยอันตราย วิญญาณต้องผ่านม่านทั้งเจ็ดชั้น เพื่อพบกับจ้าวแห่งความเงียบงัน
แม้ว่าจะมี Saurian ที่สามารถเดินทางข้ามผ่านสองโลกคอยช่วยเหลือ แต่ก็มีเพียงไม่กี่คนเท่านั้นที่กลับมาได้
ท่ามกลาง Iktomisaurus มีเพียง Mahamba ที่คาดเดาได้ยากที่สุดเท่านั้น ที่ยินดีก้าวเข้าสู่ดินแดนพิศวงพร้อมกับเด็กชาย

ภายในโถงที่ปูลาดด้วยบันไดหินยาวนั้น เด็กชายดูเหมือนจะลืมตาขึ้นเป็นครั้งแรก
ความทรงจำของอาณาจักรโบราณในอดีต ไหลผ่านดวงตาของเขาไปราวกับสายน้ำ และท่ามกลางแสงเรืองรองนั้น
ราวกับเขาได้ผ่านช่วงเวลานั้นมาจริง ๆ... ยามที่เทพแห่งไฟองค์แรกยกมือขึ้นสาบานต่อหน้าภูเขาไฟ
เขาไม่เคยมีตัวตนอยู่ในความทรงจำในอดีต แต่เขายืนอยู่ท่ามกลางเงาของผู้กล้ามากมาย
เมื่อผู้ปกครองศักดิ์สิทธิ์ของเมืองผู้กดขี่ข่มเหงตกอยู่ในหมอกหนาทึบ และตกอยู่ในเงื้อมมือของเด็กหนุ่มเนตรสีชาดหน้าบัลลังก์ที่ว่างเปล่า
ครั้งหนึ่งเขาเคยมองลงไป และเห็นใบหน้าของคนที่ร่างจมลงไป ในโคลนดำเหนือเมืองที่กำลังลุกไหม้

ทุกสิ่งในอดีตทำให้เขาตระหนักรู้ในทุกถ้อยคำ ทุกพยางค์ และความหมายที่ซ่อนอยู่เบื้องหลัง
และทำให้เขามองเห็นเส้นทางแห่งกาลเวลา ได้อย่างลึกล้ำและกว้างไกลยิ่งขึ้น จนในที่สุดเขาก็เข้าใจอย่างแจ่มแจ้ง
เจ้าแห่งราตรีได้เตรียมการทุกสิ่ง เพื่อให้ทุกอย่างปรากฏสู่สายตาตน เด็กน้อยที่เติบใหญ่
ในเวลานั้นเขามองเห็นเงามืดที่ปกคลุมทั่วทั้ง Natlan และมอนสเตอร์ที่มาจากโลกภายนอก
เขาเห็นเงาดำเข้ายึดครองเกาะอันโดดเดี่ยวแห่งนี้ และกำลังจะกลืนกินทุกสิ่ง ราวกับเปลวไฟที่ลุกลามไปทั่วทุกสารทิศ
สถานที่ที่เงามืดเข้ายึดครอง คาดไม่ถึงว่าผู้วายชนม์ในอดีต และผู้ที่ใกล้ตายต่างร่ำไห้อย่างเจ็บปวดไปพร้อมกัน

ในขณะที่หมอกสีดำกำลังจะปกคลุมชนเผ่าใน Natlan เขาอดไม่ได้ที่จะพูดขึ้นว่า "หยุดเถอะ!"
เมื่อพลั้งปากพูดคำแรกออกมา เขาก็ตื่นขึ้น และพบว่าตัวเองกำลังนอนอยู่ข้างกองไฟสีฟ้า
ดวงตาของ Mahamba ทอประกายแสงหม่นมัว แล้วชายชราก็ยื่นไม้เท้าประกอบพิธีกรรมให้เขา

ตั้งแต่นั้นมา Sanhaj ผู้รู้เรื่องราวทุกอย่างในอดีต ก็เริ่มพูดจาสำบัดสำนวน
ใช้คำกล่าวในอดีตกาล เพื่อตักเตือนพวกคนโง่เขลาที่ดูถูกอันตรายในอนาคต
ตั้งแต่นั้นมา Sanhaj ผู้รู้เรื่องราวทุกอย่าง ก็ได้ร้อยเรียงเรื่องราวโกหกอันยิ่งใหญ่ขึ้นมา
ทำให้ม้วนหนังสือที่วางทับซ้อนกันกลายเป็นเขาวงกต เพื่อซ่อนอดีตที่ไม่ควรไปแตะต้องเอาไว้