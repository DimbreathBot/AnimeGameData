ข้าคือ Traore ผู้อาวุโสของเผ่าบุตรแห่งเสียงสะท้อน ข้าจะฝากข้อความไว้ ณ ที่แห่งนี้
ข้าคือ Traore ผู้เล่าเรื่องของเผ่าบุตรแห่งเสียงสะท้อน ข้าจะฝากข้อความไว้ ณ ที่แห่งนี้
ข้าคือ Traore โล่และหอกของเผ่าบุตรแห่งเสียงสะท้อน ข้าจะฝากข้อความไว้ ณ ที่แห่งนี้
เพื่อตักเตือนผู้มาทีหลัง เพื่อขอคำแนะนำจากบรรพบุรุษและ Wayob เพื่อบรรเทารอยยับย่นของข้าเองในเวลานี้

ข้าขอฝากคำอวยพรทั้งสามไว้ ณ ที่แห่งนี้:

คำอวยพรข้อแรก ข้าจะมอบให้กับสหายที่มาจากต่างแดน
พวกเรามาดื่มด้วยกันอีกสักแก้ว Zephaniah และ Irizar ผู้นำทางกระแสน้ำอันมืดมิดมาสู่ดินแดนที่ถูกผนึก...
พวกเจ้าคงไม่ได้อยากให้ข้า เรียกสิ่งนี่ว่าเป็นการกระทำที่กล้าหาญ เพราะพวกเจ้ามองว่านี่เป็นหน้าที่ที่ควรทำ พวกเจ้าอยากเป็นคนขี้ขลาด จอมวายร้าย หรืออยากเป็นลวดหนามที่ถูกแขวนอยู่ในเรื่องราว เหมือนกับผึ้งน้อยที่อาจหาญไปกัดมังกร ทำให้คนในเผ่าไม่กล้าเกียจคร้าน และระแวดระวังมาหลายชั่วอายุคน
ในฐานะนักเล่าเรื่อง ข้ารับปากพวกเจ้า แต่ข้าต้องบอกความจริงในจุดนี้ก่อน
เพราะพวกเจ้าเป็นผู้กล้าที่ร่วมทุกข์ร่วมสุขกับเผ่า และจะเป็นพี่น้องของบุตรแห่งเสียงสะท้อนตลอดไป

คำอวยพรที่สอง ข้าจะมอบให้เหล่าผู้กล้าที่เสียสละชีวิต
พวกเรามาดื่มด้วยกันอีกสักแก้ว เหล่าผู้กล้าของข้า พวกเราได้รับแสงสว่างจากเทพแห่งเปลวเพลิง และได้รับการชี้นำจากผู้นำเผ่า Sundjatta อย่าทำให้ชื่อเสียงของพวกเขาต้องอับอาย
พวกเราอ้อนวอนต่อดวงวิญญาณแห่ง Waxaklahun Ubah Kan ผู้บ้าคลั่งที่ขโมยเปลวเพลิงจากลำคอของมังกรยักษ์ พวกเราเต็มใจมอบความตาย และชีวิตของเราให้กับเขา เพื่อขอให้เขาใช้มนต์อันเปล่งประกาย ปิดกั้นเวทมนตร์อันลึกลับแห่งห้วงลึก
ในฐานะผู้อาวุโส ข้าขออวยพรให้เหล่าผู้กล้า หวังว่าสักวันหนึ่งพวกเราจะได้รับอิสรภาพ
หวังว่าการตายทั้งหมดจะมีความหมาย เพราะทุกชีวิตล้วนมีที่ให้หวนกลับคืน

คำอวยพรที่สาม ข้าขอมอบให้ผู้ที่มาที่หลังที่ได้เห็นข้อความนี้
พวกเรามาดื่มด้วยกันอีกสักแก้ว ผู้มาทีหลังของพวกเรา ความหวังของพวกเรา อนาคตของพวกเรา
เมื่อเจ้าอ่านมาถึงตรงนี้ ก็จะรู้ว่าสถานการณ์กำลังวิกฤติ แต่ไม่ใช่เวลาที่ควรจะหวาดกลัว
ในฐานะโล่และหอกของเผ่า ข้าขออวยพรให้พวกเจ้า
จำไว้ว่าป้อมปราการที่หล่อหลอมขึ้นจากเลือดเนื้อ และการเสียสละ ไม่อาจตั้งตระหง่านได้ตลอดกาล สิ่งที่เป็นอมตะที่แท้จริง คือจิตวิญญาณที่ไร้ซึ่งความหวาดกลัว
หวังว่าพวกเจ้าจะได้รับชัยชนะในครั้งสุดท้าย