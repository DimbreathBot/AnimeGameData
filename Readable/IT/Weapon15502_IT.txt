
In un tempo arido e antico, quando le attuali terre verdeggianti erano solo delle distese desolate,
una fanciulla scalza nella neve seguì le orme del Signore della Torre.

Un tempo era il suo amore, ma i venti spietati non avrebbero mai potuto comprendere la morbidezza della carne mortale.
Una volta era il suo nemico, ma la sua caccia era più di una semplice vendetta.

"Ho sognato le onde dell'oceano e la sabbia, le foreste rigogliose e la terra."
"Ho sognato dei cinghiali che giocavano tra i cespugli di bacche, e una torre imponente."
Lei rivolse queste parole al Re degli dèi con tono dolce, ma rimasero inascoltate.

Risvegliata da un amore cieco, si rese conto che era l'unica dei due che parlava con sincerità.
Poiché lui parlava d'amore, ma era accompagnato solo da venti taglienti.
Guardò le schiene piegate dei suoi sudditi nel vento ululante,
credendo che fosse un segno della loro adorazione e obbedienza incrollabile.

Era l'epoca in cui il Tiranno del Vento del nord combatteva con il Signore della Torre.
La cacciatrice credeva che lo schiavista l'amasse.
Alla fine della guerra, e quando soffiò per la prima volta il vento della resistenza,
in compagnia di un giovane senza nome, un elfo e un cavaliere,
salì per la torre imponente e sfidò l'eccentrico Signore.

"Finalmente, sosterrò il suo sguardo."

Ma fu solo nel momento in cui la sua freccia volò verso di lui,
e quando il vento perforante stava per farla a pezzi,
che finalmente capì quanto fossero distanti.
