Hayat böyle bir şeydir.
Annem ve babam bana her zaman doğru ve yanlışı ayırt etmem gerektiğini söyledi ancak işin gerçeği biz her zaman kötünün iyisini seçiyoruz.
Sevgilim benden ayrılmaya karar verdi. Bununla da kalmadı, amirime kumar alışkanlığım olduğunu söyleyerek beni işten attırdı. Koruma parası ödediğim için cebimde hiçbir zaman çok para olmaması ne kadar komik. Bu ödemeleri yapmazsam annem veya babama bir şey olabilirdi.
Fakat annem ve babam ciddi iş bulamayan veya kenara biraz Mora bile koyamayan bir ezik olduğumu düşünüyor.
Bunu kimin için yaptığım düşünülürse aslında oldukça ironik... Bu nasıl benim hatam olabilir?
Tüm çabalarımdan sonra bundan kurtulmanın bir yolunu bulamamam ve her şeyi kökünden bitirecek cesarete sahip olmamamdan dolayı kendimi suçluyorum.
Unut gitsin. Geldiklerinde onlara parayı ver. Ondan sonra sadece Mora kazanmaya odaklanacağım yoksa gelecekte sadece yosun yiyecek kadar param olacak.
Peki, çok kötü veya en kötü arasında seçim yapma zamanı.
Kılıç ya da kaya; hangisi daha az acıtır?
"Bızzzzzzz..."
Garip sesler duyuyorum. Neler oluyor?
Yıldırım mı düşecek?
...
Ne kadardır baygın olduğumu bilmeden uyandım.
Sadece bayılmadan önce vücudumu mahveden keskin bir acı hissettiğimi hatırlıyorum.
"Çok acı vermiyor sanırım... Ne?"
Sesi duymamla birlikte çığlık atıyorum.
Bu benim sesim mi?
"Ah, ah..."
Rüya görmüyorum.
Kolumu kaldırdığımda pahalı kumaşlara sarılı soluk, yumuşak bir ten görüyorum.
Bu kesinlikle benim vücudum değil ancak böyle bir sonuca varabilmek için beynimin cesur, mantıklı bir çıkarım yapması gerekiyor ama buna hazır değilim.
Çünkü bu hiç ama hiç mantıklı değil.
Giysilerimi daha iyi görmek için ayağa kalkmaya çalışıyorum.
Giysinin her ayrıntısı inanılmaz lüks. Bu son derece yüksek otoriteye sahip birinin giyeceği bir giysi.
Acaba...
"O velet nereye gitti... Ha? Bu... Şogun Raiden mı?"
Unvanın kendisi bile ağır sorumluluk.
Ah, evet.
Yeniden doğdum ve Şogun Raiden olarak dünyaya geldim.
Borçlarını almaya gelen Kairagi belirli bir düzen almış bekliyordu. Yüzlerini göremiyordum ancak hareketlerinden tetikte oldukları ve korktukları anlaşılıyordu.
Onları hiç böyle görmemiştim.
"Hadi! İ-İntikam alma vakti geldi..."
Geri adım atmaya başladı... Korkmuş.
Astlarının önünde korkaklar gibi hareket etmeye çekinen adam kaçıp gidemez ancak bunun sonuçlarının da farkında.
Toplanan adam sayısı artıyor... On, yirmi, elli...
Belki de kalabalık olurlarsa bir fark yaratabileceklerini düşünüyorlar.
Fakat fanilerin "daha fazla adam toplama" fikri kutsal güçlere sahip Şogun Raiden'a işlemez.
"Kılıcımın tadına bir bak."
Derin bir nefes alıyorum, odaklanıyorum ve savaş duruşuna geçiyorum.
Kılıcım düşer, kaderim yeniden yazılır.
"Musou..."
...
Bir dakika.
Musou no Hitotachi'yi nasıl kullanacağım?