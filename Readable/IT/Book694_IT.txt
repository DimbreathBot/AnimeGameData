Alain ha fatto un enorme passo avanti. Tutti discutono della riformazione energetica di Fontaine ma, invece di elogi, sembra serpeggiare tanta gelosia nell'Istituto. Anche se non ha niente a che fare con me, sono ancora infuriato per lui...

L'esploratore ha trovato qualcosa di veramente bello, una gemma rossa apparsa sulle montagne innevate di Mondstadt dopo il disastro. Le sue proprietà sono molto simili a quelle della carne e del sangue di Elynas, Jakob l'ha confermato. Si suppone che sia il prodotto del cadavere in decomposizione di un drago (per evitare confusione, in seguito lo chiameremo Quarzo scarlatto)... Sebbene generi calore e sia in grado di aumentare la potenza esplosiva, le tossine che contiene vanno oltre i limiti della resistenza umana, con l'eccezione di: ①Neoumani (nome temporaneo) come Jakob ②in grado di purificare la tossina (non ne è stata ancora trovata nessuna)... Un'altra scoperta simile è la sporcizia nelle grandi miniere di Liyue...

Purtroppo ho incontrato un ostacolo nella mia ricerca. La sfida più grande è la riproduzione dei risultati... Ma se riuscissi a ottenere risorse sufficienti sono certo che troverei una soluzione... Per lo meno, gli idioti dalla nostra parte ci ammirano (temono) ancora. Gli stratagemmi che ho messo in atto con Jakob sono stati molto efficaci... Anche se è abbastanza triste che le persone di un Istituto di Filosofia Naturale si siano trasformate in accaniti credenti, almeno posso affidargli dei compiti semplici... Usiamo questo nome per formare una "società" per ora. Sarà un modo per offrirgli un senso di appartenenza e organizzazione...

Ma Carter ha perso conoscenza. Ho prelevato dei campioni di sangue e di pelle e li ho inviati a Sumeru per farli analizzare... Possiamo osservare il problema, ma non riusciamo trovarne la radice. È inutile, assolutamente inutile. La medicina convenzionale non serve a nulla. Devo trovare qualcos'altro...

Jakob... La proposta di Jakob è molto pericolosa. Devo pensarci bene.

...

Ho raccontato tutto a Carter e ho fatto in modo che Jakob dimostrasse la sua forza e la sua trasformazione. Ho anche spiegato i rischi, il bagaglio storico e l'altro mio obiettivo: creare un secondo campione che possa corroborare la trascendenza dell'essere umano tramite ██, e derivarne comunanza e metodo. Carter non è molto bravo a pensare in modo scientifico, quindi ho usato molti esempi e metodi di enfasi. Però sembra che abbia deciso fin dall'inizio.

...

...Ancora in fase di deterioramento.
Sembra che il successo dell'integrazione di Jakob sia stato un caso estremo. O forse non è più la stessa persona? Non ne ho la certezza.

...
Devo continuare a osservare. Non sarà tutto sprecato. Non può... Altrimenti sarà stato inutile. Ho ottenuto altri materiali per tentare di invertire il processo. Ogni sorta di reliquie e di tessuti biologici successivi al disastro. Ho persino messo le mani su residui estremamente pericolosi. Non ha funzionato nulla... ma non posso arrendermi. È ancora "vivo" in questo momento. Almeno così può continuare... Non sarà tutto sprecato.

...
Per ora è stabile e abbiamo evitato un ulteriore collasso dei tessuti. Jakob non piange più quando lo vede... Di tanto in tanto parla ancora con la voce di Carter... il che è la cosa peggiore. Ho provato a rimuovere gli organi vicini alle corde vocali, ma ricrescono in un paio di giorni...

...
Io e Alain abbiamo interrotto il nostro rapporto di lavoro. È un peccato, ma non lo biasimo... La parte più spiacevole è che la direzione precedente si è dimostrata inefficace, ma non è stato tutto inutile. La chiave è individuare gli errori. A causa della brevità della vita, il costo dei tentativi e degli sbagli è molto elevato. Devo ringraziare Carter per questo. Quindi troverò un modo per salvarlo. Devo dimostrare che posso farcela... Un'altra nota positiva è che i membri della società sono diventati più leali. Non sono forse un attore di talento?

...
Durante la discussione con Jakob ho pensato a un'altra direzione che vale la pena di provare. Potrebbe essere la soluzione a tutto...

(La maggior parte dei contenuti restanti è indecifrabile e piena di pensieri sconnessi.)
