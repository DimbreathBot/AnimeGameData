
มีเพียงญินเท่านั้นที่สามารถถอดถอนหายใจให้แก่สิ่งที่จากไป นายแห่งทรายสีชาดได้สร้างสุสานให้แก่คนรักของตน
พลังเสาที่ฝังลึกลงไปในทรายคือแหล่งกำเนิด และญินคือพลังที่คอยช่วยเหลือ ทำให้เกิดโอเอซิสที่เวลาไม่เคยหยุดนิ่ง

หลายพันปีต่อมา ตำนานของ "โอเอซิสนิรันดร์" ได้แพร่กระจายไปท่ามกลางชนเผ่าเร่ร่อนในทะเลทราย
ชนเผ่าเร่ร่อนกล่าวว่า นั่นเป็นโอเอซิสที่ไม่มีวันเหี่ยวเฉา และไม่มีวันโรยรา ที่ปกครองโดยเทพบุปผาผู้หลับใหลชั่วนิรันดร์
ชนเผ่าเร่ร่อนกล่าวว่า มารดาคนสุดท้ายของญิน Ferigees ได้ปกปักประตูใหญ่แห่งโอเอซิส
นางได้ให้ให้พรแก่มนุษย์ทุกคนที่มาด้วยความอ่อนโยนที่ไม่แปรเปลี่ยนเป็นเวลาหลายพันปี ไม่ว่ามนุษย์ผู้นั้นจะดี หรือจะร้าย...

ชเนตตีรุ่นก่อน ๆ ของชนเผ่า Tanit, Uzza, Shimti และชนเผ่าอื่น ๆ ล้วนเรียกตนเองว่า "ธิดาแห่งเทพบุปผา"
ด้วยศรัทธาเป็นรากฐาน โลหิตเป็นตัวเชื่อม และพึ่งพาสวน Padisarah ในจินตนาการนั้น...
ชนเผ่าในทะเลทรายที่แยกจาก ล้วนดิ้นรนแสวงหาสายน้ำที่ไม่มีวันหมด และความรู้อันไร้สิ้นสุด

ดั่งคำทำนายที่เทพของพวกเขาทิ้งไว้ หลังจากการล่มสลายของอารยธรรม มนุษย์ยังคงเอาตัวรอดอย่างดื้อรั้น...
แม้จะสูญสิ้นจากคำชี้นำของเทพไป จนต้องหยิบยืมความทรงจำของเทพที่ล่วงลับไปนานแล้วเพื่อรวมตัวกันอย่างเลี่ยงไม่ได้
ทะเลทรายเกลือที่เต็มไปด้วยน้ำตาแห่งนี้ ไม่สามารถหยุดยั้งการเหยียบย่ำของเหล่ามนุษย์ได้ แม้ว่า "โอเอซิสนิรันดร์" อาจเป็นเรื่องโกหกชั่วนิรันดร์ แต่เหล่าชนเผ่าก็ไม่ละทิ้งการค้นหามัน

"ราชาแห่งข้า... ทำไมท่านถึงได้สั่งให้เนินทรายหยุดไหล กู่ร้องบอกสายลมให้พวกมันหยุดโพยพัดกันเล่า?"
"เฉกเช่นเพลานี้ ถ้าทรายคริสตัลเหล่านี้หลอมรวมกันเป็นก้อน การดำรงอยู่ของมันจะมีประโยชน์อะไร?"
" 'นิรันดร์' ไม่เคยเป็นสวนสวรรค์ แต่เป็นสิ่งสกปรกที่กำจัดไม่ได้ ทั้งไม่สามารถย่อยสลาย และไม่สามารถสร้างใหม่ได้"
"มันเบ่งบานเหมือนดอกไม้, ถูกทำลายเหมือนดอกไม้ ทั้งยังเกิดใหม่อีกครั้งในฤดูที่ดอกผลิบาน ไร้ซึ่งปัญหายุ่งยากอย่าง 'ความตาย' "

ในขณะนั้น การสนทนาของทั้งสามพันธมิตรก็ถูกพัดล่องลอยไป ในสายลมเหนือทะเลทรายเป็นเวลาหลายพันปีให้หลัง...
ที่ไหนสักแห่งในทะเลทรายอันไกลโพ้น มีโอเอซิสยังคงอยู่ในจินตนาการของเหล่าชนเผ่า
และชนเผ่าที่ไร้รากเหล่านั้นยังคงวนเวียนอยู่ใน วัฏจักรแห่งชีวิตและความตาย ท่ามกลางเม็ดทรายที่ไหลรินจากเนินทราย...
