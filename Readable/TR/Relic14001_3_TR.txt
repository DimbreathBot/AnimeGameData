
Kahraman, gömülü şehrin kurtulma ihtimali olduğu umuduna sıkı sıkı tutunarak çıkmıştı yola.
Kış tacını takmış ve amacına giden yola koyularak uçsuz bucaksız kar fırtınasının arasında gözden kaybolmuştu.

Dağlık şehirle yaptığı anlaşmanın ve onların masum gözlerinin yükünü omuzlarında taşıyordu kahraman. Yine de bir kez olsun buz perdesinin ötesindeki bilinmezliği düşünüp korkuyla titremedi.
Bir zamanlar yemyeşil olan dağ yamacı ve göklerden artık inmeyen lütuf... Bunları düşünmek bile kahramana ne olursa olsun devam etme gücü veriyordu.

"Buzla mühürlenmiş kapıyı geçip koridorlardan derinliklere yürüyünce,"
"Gümüş beyazı bir dalı koparacak ve bu karlı diyara umut getirecek."

Kız halkını teselli etmek için şarkılar söyleyip kahramanını yad ediyordu.
Onun geri döneceğine, yanında hayat dolu bahar havasını ve sarsılmaz umudu da getireceğine inanıyordu.

Fakat karların arasında yürüyen kahraman zamanında dönemeyecekti.
Kahraman, kar fırtınaları arasında toza dönüşen topraklarda, nefret dolu sözlerle anılacak ve kaçıp gitmekle suçlanacaktı.
