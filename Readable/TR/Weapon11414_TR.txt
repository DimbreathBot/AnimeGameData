
Ünlü kılıç "Hakuen Michimitsu Amenoma"nın "kageuchi" kopyalarından bir tanesi.
Saimon Klanına, Iwakura Klanı reisi ve kurucusu Douin tarafından hediye edildi.
Bu hediye, Douin Konda Köyü'nde inzivadayken, Saimon Klanının ettiği yardımlara bir teşekkür olarak verildi.

Iwakura'nın gizli kılıç tekniği Tengu Savuranın, yalnızca kişinin kalbinde ufacık bile bir tereddüt yoksa kullanılabileceği söylenir.
Geçmişte "Tengu Savuran" ve "Tengu Galibi" aynı harflerle yazılıyordu. Tengu Savuran gökyüzündeki bir Tenguyu kesebilen bir kılıç saldırısıydı.
Yüzyıllar boyunca Iwakura'nın kılıç ustaları "In" adını nesilden nesile aldılar ve bu gizli kılıç hareketini Inazuma takımadalarının her yerinde sayısız iblisi yok etmek için kullandılar.

Efsaneye göre Tengu Savuranın ilk olarak, artık ışıkları yanmayan küçük bir tapınağın avlusunda bulunduğu söylenir.
Bu teknik o kadar güçlüydü ki tapınağı yok etti ve Iwakura Douin'in kılıcı da ortadan ikiye ayrıldı.
Daha sonra kılıç kullanma becerileri sayesinde Iwakura Sanatını kurdu ve Kujou Klanının eğitmeni oldu.
Ayrıca o zamanın Amenoma ustasına "In" soyu boyunca aktarılacak olan "Hakuen Michimitsu Amenoma" kılıcını yaptırdı.

Kılıç sayesinde yapılan iyilikler hakkında çok sayıda efsane vardır. Söylentilere göre, kılıç o kadar keskindi ki ölümlülerin kaderini bile ikiye ayırabilirdi.
Iwakura Douin, kılıcın bu uzun adının bu şekilde olması gerektiğini ise Amenoma'ya özellikle söylemiş.