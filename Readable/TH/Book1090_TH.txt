...
เจ้าหน้าที่ลาดตระเวน Riku: ช่วงเช้า ไม่พบความผิดปกติ
เจ้าหน้าที่ลาดตระเวน Dima: ช่วงบ่าย มีแมงกะพรุนหัวพุ่มตัวหนึ่งหลุดเข้ามายังด้านในของบาเรีย จึงปล่อยมันออกไป นอกจากนี้ก็ไม่มีอะไรผิดปกติ
เจ้าหน้าที่ลาดตระเวน Riku: ช่วงค่ำ เอ่อ... มีแมงกะพรุนหัวพุ่มตัวหนึ่งติดอยู่ในบาเรียอีกแล้ว พวกมันเข้าไปได้ยังไงกันน่ะ? ช่างเถอะ... ปล่อยออกมาก่อนค่อยว่ากัน ไม่มีความผิดปกติอื่น ๆ
เจ้าหน้าที่ลาดตระเวน Dima: ช่วงเช้า Riku สรุปนายได้ปล่อยออกมารึยัง? ทำไมเมื่อเช้ายังมีแมงกะพรุนอยู่ข้างในอีกตัวหนึ่งล่ะ? นายคงจะนอนสะลึมสะลือจนไม่ได้ปล่อยมันออกไปแหงเลย! แล้วฉันก็ไม่ได้พกบัตรประจำตัวมาด้วย... ขี้เกียจกลับไปเอาแล้ว ตอนบ่ายนายเป็นคนปล่อยเองก็แล้วกัน! ไม่มีความผิดปกติอื่น ๆ
เจ้าหน้าที่ลาดตระเวน Riku: ช่วงบ่าย เมื่อวานก็น่าจะปล่อยไปแล้วนี่... หรืออาจจะมีตัวที่หลงฝูงก็ได้... คราวหน้าฉันจะระวังให้มากขึ้น! เฮ้อ ใช้เวลาเก็บกวาดแมงกะพรุนอยู่นานเลย ไม่มีความผิดปกติอื่น ๆ
เจ้าหน้าที่ลาดตระเวน Dima: ช่วงค่ำ น่าโมโหชะมัด! ไม่ได้หลับสบายเลยตลอดทั้งคืน... ทุกครั้งที่ลาดตระเวนเป็นต้องเจอแมงกะพรุนติดอยู่ในบาเรียตลอด แล้วฉันก็ลืมพกบัตรประจำตัวไปด้วยทุกครั้ง... ฉันซ่อนบัตรประจำตัวไว้แถว ๆ นี้แล้ว คราวหน้าจะได้เปิดประตูสะดวกหน่อย... กลับไปแล้วจะบอกให้นายรู้ละกันว่าฉันวางไว้ตรงไหน ไม่มีความผิดปกติอื่น ๆ
เจ้าหน้าที่ลาดตระเวน Riku: ช่วงเช้า ไม่พบความผิดปกติ
เจ้าหน้าที่ลาดตระเวน Dima: ช่วงบ่าย ไม่พบความผิดปกติ
เจ้าหน้าที่ลาดตระเวน Riku: ช่วงค่ำ ค่ำนี้เจอพวกมันนอนแอ้งแม้งอยู่หลายตัวเลยทีเดียว ฉันปล่อยพวกมันไปแล้ว ส่วนพวกที่เอาออกไปไม่ได้ก็กำจัดทิ้งหมดแล้ว... ไม่มีความผิดปกติอื่น ๆ
เจ้าหน้าที่ลาดตระเวน Dima: ช่วงเช้า ไม่ต้องไปสนใจ เบื้องบนบอกมาแล้วว่าต่อจากนี้เรื่องแมงกะพรุนปล่อยให้หน่วยลาดตระเวนจัดการต่อก็พอ ไม่พบความผิดปกติ
เจ้าหน้าที่ลาดตระเวน Riku: ช่วงบ่าย หน่วยลาดตระเวนยังทำแบบนี้ได้ด้วยเหรอเนี่ย! สุดยอดไปเลย ไม่พบความผิดปกติ
...