-Çiçek Topu-
Liyue'deki düğünlerde, gelinin davetli misafirlere bir çiçek topu atması adettendir. Çiçek topunu yakalayacak kadar şanslı olan kişinin güzel bir yıl geçireceğine inanılır. İş yeri olanlar servetlerinin arttığını görecek, fakirlerin şansı yaver gidecek, bekarlar hayatlarının aşkını bulacak, evliler ise ortak yaşamlarına sevgi ve takdirle devam ederek bir daha asla günlük sıkıntılar üzerinde önemsiz tartışmalara girmeyecektir.
Bazı gelinler gerçek çiçeklerden yapılmış bir top kullanırken, ailenin servetine bağlı olarak birçok alternatif de mevcuttur. Zenginler ipek çiçeğinden ipekle dokunmuş topları tercih ederken, fakirler renkli kağıt veya kumaştan çiçek topları yapar. Bu ailelerin kaderi servetleri açısından farklı olsa da gelenek, Liyue'nin tüm düğünlerinde aynıdır.
Bazıları bu Liyue geleneğinin, aslında komşu Rüzgar Krallığı Mondstadt'ta kutlanan Harpastum Festivali'nden uyarlandığını söyler. Diğerleri ise geleneğin, Tuz Tanrısı'nın Liyue'de özgürce dolaştığı Hükümdarlar Savaşı'ndan öncesine dayandığını söyler. Bir zamanlar bu tanrı, Liyue'nin diğer pek çok tanrısıyla beraber savaşmıştı ancak kendi takipçilerinden biri tarafından acımasızca öldürülmeden önce nazik mizacı nedeniyle Hükümdarlar Savaşı'nın kibrine yenik düştü.
Onun kalıntılarının, "Dünyanın Tuzu" olarak bilinen bölgenin harabeleri arasında olduğu düşünülmektedir. Ne yazık ki zamanın gazabına uğrayarak tüm işe yarar taraflarını kaybetmiş bir efsaneye göre, bir keresinde halkına lütuf olarak bir buket çiçek vermiş. En azından bu bir lütuf değilse bile savaş zamanının acısını unutturmak için küçük bir hediyeymiş. Yine de onun elementlere dönüşünün ardından takipçilerinin Liyue'ye yayıldığı, bu geleneği de yanlarında götürdüğü ve yerel halka öğrettiği düşünülebilir. Rekabeti ve eğlenmeyi seven Liyue halkı, daha sonra bu geleneği kendilerine göre değiştirmiş ve süslemiş olabilir.
Özünde neşeli bir kutlama geleneği olsa da Taşordu'nun güvenlik kayıtlarına göre, çiçek toplarının fırlatılması her yıl önemli sayıda yaralanmaya yol açıyor. Canavar saldırılarının neden olduğu vakaların sayısıyla neredeyse aynı olduğu belirtiliyor.