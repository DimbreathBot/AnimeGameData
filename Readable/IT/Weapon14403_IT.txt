
Agli albori, la gente di Mondstadt aveva come tradizione quella di erigere i teatri sulla cima delle scogliere ventose per compiacere gli dèi.
I rituali venivano eseguiti sotto forma di spettacoli, poiché si credeva che agli dèi piacessero storie e ballate.
Questo copione è vecchio di millenni, ed è diventato illeggibile.

Molto tempo fa, ci fu una guerra combattuta tra il Signore delle Tempeste e il Grande Re Lupo del Nord. Mondstadt fu inghiottita dalle tempeste di neve, i cui fiocchi pungevano come sabbia.
Un gruppo di persone che non riuscivano più a sopportare il freddo costruì un santuario in cima a una scogliera a est. Lì pregarono per la misericordia e la protezione divina.

Il vento soffia per un attimo, ma i segni del tempo sono costanti, inesorabili e irreversibili.
Il dio dei venti può muoversi tra le pagine di un libro, ma alla fine lo spietato dio del tempo le logorerà a tal punto che non rimarrà una sola parola leggibile.

Eppure, l'aggressione del tempo e quella del vento esigono spesso lo stesso tributo del cuore.
Forse è per questo che le generazioni successive presumevano che il santuario fosse sempre stato solamente per il vento.
