
O günlerde karanlık dalgalar henüz yükselmemişti. O günlerde metal sesleri Nanatzcayan'ın dağlarının gökyüzünü sallıyor, kıvılcımlar uçuşmaya devam ediyordu.
Madenciler, ihmal edilmemesi gereken önemli bir eşyayı yapmak için aylarca gece gündüz demeden çalışmışlardı.
Bu eşyanın madenlerin güvenliği ve kabilenin hayatta kalabilmesi ile yakından ilişkili olduğu ve yaşlıların ona "Dağ Sürgüsü" adını verdiği söylenir.
Ne zaman yer sarsılsa ve dağlar yerinden oynasa, barışı tahsis etmenin tek yolu derin mağaralarında bulunan dağ ruhlarına hediyeler sunmaktı.

Bu her ne kadar binlerce yıldır süregelen kadim bir ayin olsa da genç Sundjatta bununla alay etti.
Kayaların hareket biçimini, cevher damarlarının yollarını kavradı ve sık sık yaşanan çökmelerin makul bir nedeni olduğuna inanmaya başladı.
Belki de çok fazla kazı yapılması dağları sarsılan enkazlar haline getirmişti ya da pınarların altındaki toprak ejderleri yaramazlık peşindeydi.
Yine de kabilenin yasaklı mağaralarına girme ve oranın sırlarını keşfetme konusunda kararlıydı.

Taşlı damarları takip etti ve zifiri karanlık mağaralardan geçti. Hiçbir şey onu durduramazdı.
Mağaranın en derin noktalarında ölümcül tepeler şeklinde dizilmiş uzun çivilerin oluşturduğu parmaklıklar, mağaranın daha derin kısımlarına açılan kapıyı koruyordu.
Burası binlerce yıldır hiç kimsenin ayak basmadığı yasak bir bölgeydi ama o, yakın zamanda yapılmış bir kazının izlerini buldu.
Tüneller, yer altı dünyasında bir yılan gibi kıvrılıyordu ve nereye gittiklerini kimse bilmiyordu.

Sonunda, yer altındaki nehir akıntısını takip ettikten sonra tünel çıkışında belli belirsiz bir ışığın parladığını gördü.
Uzun süredir görmediği ışığın parlaklığına alıştıktan sonra karşısına külle kaplı bir harabe çıktı.
Burası daha önce Kül Şehir'in taht hırsızına ait bir yer altı kalesiydi, ayrıca kadim çağlarda madencilerin sığındığı bir yer olmuştu.
Görünüşe bakılırsa, bu geçidin yeniden gün ışığı görmesini sağlayan şey yüksek kayalıklarda yaşayan kör Stegozor'un ta kendisiydi.

"Evet, bu tüneli yalnızca zalim Piton Kral'ın Kül Şehir'de zorla çalıştırdığı yetenekli zanaatkarlar biliyordu."
"Öfkeli taht hırsızı, ejderin yarattığı izleri silmeye çalıştığında ve akılsızlığı yüzünden iblisleri ve kötüleri çağırdığında,"
"atalarımız bu tüneller üzerinden ıssız dağlara kaçtılar."

Ejderin inine giden kutsal geçit mühürlenmiş olsa da kana susamış iblis sürüleri onların kokusunu aldı.
Kabilenin savaşçıları, Tequemecan Vadisi'ndeki yeni yurtlarını korumak için, söyledikçe yankılanan savaş şarkılarını söylediler.
Ellerinde keskin kılıçları ve uzun mızraklarıyla zifiri karanlık mağaralara girdiler ve zifirden bile daha karanlık isimsiz varlıklara karşı acımasızca savaştılar.
Ellerindeki silahlar birer birer parçalandıkça dağlardaki demirciler yenilerini yapıyordu.
Böylece savaş, kabusu andıran uğultular ve taşla metalin çarpışma sesleri kesilene dek günler ve geceler boyunca devam etti.

Bu, bir zamanlar saklanmış, özgürlük ve vatan uğruna savaşmış, gün doğabilsin diye kendilerini feda etmiş;
ancak şafak sökmeden hayatını kaybetmiş olanlara lütufta bulunan Dağ Sürgüsüydü. Bu öyle büyük bir lütuftu ki varlığını bugüne kadar sürdürmeyi başardı.

Karanlık dalgalar yükseldiğinde, metal sesleri Nanatzcayan'ın dağlarının gökyüzünü sallıyor, kıvılcımlar uçuşmaya devam ediyordu.
Erimiş dağ kayaları titizlikle keskin mızraklara dönüştürüldü.
Maden şefi Sundjatta, Stegozor Muhuru'nun sırtına çıkıp kayalık duvarların arasından bir mızrak aldı.
Böylece, küllerinden doğmuş yeni bir alevle ve sayısız dileğin oluşturduğu lütuflarla yeni bir savaş başladı.