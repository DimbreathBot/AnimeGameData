
Bir zamanlar bir tapınak görevlisine ait olan canlı ve şık bir festival maskesi.
Maskenin dudakları, yukarı doğru kıvrılmış ve hafif bir gülümseme oluşturmuş ancak gözlerinde gerçek parıltıdan eser yok.

Büyük Tapınakta idman yaparak çok fazla zaman geçirdim ve epey olgunlaştığımı söyleyebilirim.
En azından artık gençken olduğum kadar aptal değilim ve kendi ayaklarımın üstünde daha fazla durabiliyorum.
Ama nedendir bilinmez, ben büyüdükçe Leydi Saiguu'nun yüzüne düşen gölge de artıyor gibi.
Yüzündeki ifade endişe ya da korku değil, daha ziyade kederli bir isteksizlik...

"Hayatta ne olacağı hiç belli olmaz. Aşk gelip geçicidir, kalıcı gibi görünen hatıralar bile silinip gidebilir."
"Hafızanı kaybetmek, hayatını kaybetmekten farksızdır. Sonsuz karanlıkta yitip gitmek gibidir."

Bu kez yüzündeki gülümseme bile kederini gizleyemiyordu.
Bu, festival gününden ziyade bir veda günü gibi.

"Her neyse. Bana şu ahmak Konbumaru'yu anlatsana biraz."
"Ne oldu? Hâlâ benim gibi yaşlı bir kocakarının, onu senin elinden alabileceğinden mi korkuyorsun?"