
Un delicato fiore dell'oceano il cui nucleo è decorato da candide perle.
I canti dell'Isola di Watatsumi dicono che questi fiori sbocciano negli abissi illuminati dalla luce delle perle.
Poiché sono permeati dalle pene d'amore delle figlie del mare e dalla debole luce della luna, sprigionano un bagliore perlaceo.

Quando ogni conflitto sarà cessato, le bestie del mare non piangeranno più al pensiero dei loro compagni solitari;
e quando la luce della luna illuminerà Touzan, l'adorabile divinità sorgerà e canterà:
"Venite, figlie del mare. Venite a vedere, o popolo amato: stanotte la luna è alta nel cielo.
Anche se Touzan cadrà stanotte, i tuoni e la tempesta mai riusciranno a nascondere la perlacea gloria della luna..."

L'ancella solitaria canterà e danzerà su onde argentee come la luna.
Gli abitanti degli abissi dimenticheranno il dolore della perdita, e anche i delicati fiori recupereranno i loro colori accesi.