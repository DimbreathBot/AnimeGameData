...
Hiç mantıklı gelmiyor. Yanlış giden bir şeyler olmalı.
Stüdyodan ayrıldığımdan bu yana bazı sıra dışı sanatçılarla karşılaştığımı itiraf etmeliyim.
Ayrıca hiçbir özel bilindik teknik kullanmadan ustalara taş çıkardıklarını da söylemeden edemeyeceğim... Ama eminim bir hileleri vardır!
Ayrıca eserlerimin henüz o inatçı hocalarımın yaptıklarıyla boy ölçüşemeyeceğini de sanatımı eleştirene laf yetiştiremeyeceğimi de gayet iyi biliyorum.
Ama olması an meselesi! Daha çok gencim ve onlar da benden en az iki yaş daha büyük.
Yetenek ve vizyon konusunda kimseden aşağı kalır yanım yok tabii ki!
Bu kadar pratikten sonra, sıradanlığın sembolü bu insanlardan daha aşağı da olmayayım bir zahmet!
Ayrıca ben onlar gibi değilim. Yeteneklerine rağmen cezbedici ışıkları, tonları ve çizgileri tasvir etmenin bir yolunu bulamayanlardan değilim.
Zaman! İhtiyacım olan tek şey zaman ve zamanı geldiğinde herkesin ağzını açık bırakacak bir şaheser ortaya çıkaracağım!
Daha sonra, fırça kullanma becerilerimi geliştirmeye odaklanmalı ve ciddi bir şekilde eğitimime başlamalıyım.
Ancak ilk önce yeterli miktarda kaynak toplamalıyım. Yoksa enerjimin çoğunu geçimimi sağlamak için harcamam gerekecek ve bu da tüm çabalarımı boşa çıkarır.
Sumeru çölünde dilekleri gerçeğe dönüştürebilen harikulade bir peri olduğunu duydum. Belki de o perinin yardımı sayesinde hedeflerime mümkün olan en kısa zamanda ulaşabilirim...
Şans benden yana olursa belki bundan daha fazlasını bile elde edebilirim.
Eşyalarımı toplasam iyi olur. O periyi en kısa zamanda bulmam lazım...
...
