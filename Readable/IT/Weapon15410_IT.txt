
Quest'arco pregiato è stato colorato di nero, per mimetizzarsi perfettamente nella notte più profonda.
Una volta, questo era la prima scelta di una ricca famiglia nobile durante i suoi giochi di caccia.
Finché un giorno cadde nelle mani di un ladro gentiluomo che non fu mai catturato.

Il suo utilizzatore colpì le corone facendole cadere dalle teste dei nobili nel completo silenzio.
Penetrò attraverso molti cappi stretti, e disarmò molti soldati all'inseguimento.
Una volta promise di portare la luce in un'età oscura.
Di portare giustizia, ricchezza e gioia agli oppressi.

In passato, aveva davvero portato giustizia, ricchezza e gioia agli oppressi, e anche paura a coloro che erano al potere, regalando innumerevoli notti insonni nella loro rabbia impotente.
Portava passi leggeri come la pioggia sui tetti e sulle terrazze, e portava le canzoni ai bardi nelle piazze.
Una volta strappò anche uno zaffiro dalle insegne di un nobile per darlo a una strega dagli occhi azzurri, che cacciava gli spregevoli con la sua lancia.

Ma nemmeno alla fine riuscì a portare un solo sorriso sulle labbra della strega, fredda come lo zaffiro, che lui amava con tutta l'anima.
Alla fine, cercando la morte, il suo viso delicato come un fiore fu segnato dal marchio di un criminale, e nessuno sapeva dove andò dopo.
Alla fine, il nobile ladro ascoltò il consiglio dei suoi fratelli. Rinunciando al suo giuramento, salpò nell'oceano che non apparteneva a nessuno.
"Di grazia, si ricorda ancora della mia canzone? Si ricorda quegli anni che continuano a perseguitarmi ancora oggi, le strade inondate dall'odore del vino e le canzoni che cantano di lei?"
