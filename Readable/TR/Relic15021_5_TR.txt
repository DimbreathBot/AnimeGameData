
O aslında "kalbi" taşımak için doğmuştu.
Ama o, rüyalarında gözyaşı döktü.
Yaratıcısı onu izledi:
O, bir insan olarak da bir araç olarak da fazla hassastı.

Ama yaratıcısı onu öldürmedi, uykusuna devam etmesine izin verdi.
Son eserlerinde böylesine bir kalp taşıyacak tasarımlar yapmayı bırakmıştı.
Kısa bir süre sonra, en asil ve seçkin "kanıt" geldiğinde kalacak bir ev bulamadı...
Ve bu yüzden Yougou Dağı'ndaki büyük tapınağa gönderildi.

Sonra bu güzel kukla uyandı ve gezintilere çıktı.
Birçok kalp tanıdı...
İyi olanlar, dürüst olanlar, güçlü olanlar, kibar olanlar...
Kukla da bir kalbi olsun istedi.

Sonunda bir gün sevimli kukla istediği o "kalbi" elde etti.
Sonuçta var oluşunun temel nedeni buydu.
Ama aslında kuklanın asıl isteği bu değildi.
Çünkü içinde kutsallıktan eser yoktu...
Daha ziyade bencillik, ikiyüzlülük, kurnazlık ve lanetle dolup taşıyordu.
Bunların hepsi sevecen bir görüntünün ardına gizlenmişti.

İyi ve kötü, duygu dünyasına ait işe yaramaz ve ahenksiz birer şarkıydı.
Ama bu "kalbi" söküp atacak olsa...
Hiçbir şey hissedemezdi.