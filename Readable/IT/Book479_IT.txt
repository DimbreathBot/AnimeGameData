(L'iscrizione su questa stele è stata modificata più volte, finalizzando solo i contenuti sulla parte superiore. Tutte le occorrenze del nome del re sono state rimosse con uno scalpello. Sembra che qualcuno nutrisse un grande odio verso questo sovrano.)
Ahimè, ahimè! Il principe Hojir ha consumato... e del buon vino, prima di morire improvvisamente.
Il re ███ era estremamente addolorato e ha ordinato... di seppellire migliaia di schiavi accanto al principe e... centinaia di nobili sono stati travolti anch'essi dal dolore e hanno bevuto il vino avvelenato, morendo...

(Sopra il testo summenzionato sono state incise a grandi lettere queste parole: "Macellaio! Impostore! Figlicida maligno!")

...E fu così che... fratelli, eredi e nipoti iniziarono a combattere, e "gli anni della pioggia fine al tramonto" terminarono...
...Perché dopo il tramonto sopraggiunge la notte...

...L'anziano re ███ invitò... Dey... con cui aveva dei trattati, a Gurabad... Ma Muzaffar seminò distruzione e morte...
...Il re ███, preoccupato e furioso, stabilì una nuova alleanza con il suo fratello più giovane, e unirono le loro forze...

(Le parole nella parte inferiore sembrano essere state scritte da qualcun altro, e la scrittura è più grossolana e difficile da decifrare.)
Quell'anno, il Dey Muzaffar sbaragliò il re Saleb Dowleh, perché "cento fratelli possono ancora trionfare su un milione con aspirazioni diverse"... Il re Saleb Dowleh, i suoi fratelli, i suoi figli e i suoi nipoti furono giustiziati... Il Dey Muzaffar ordinò... gli occhi del re...
...Che potesse vedere ancora una volta Gurabad avvolta tra le fiamme...
...Abbandonò Gurabad, città di cattivi presagi, e non tornò a Orghana per sedersi nel consiglio con l'altro Dey, ma scelse di costruire la sua città altrove...