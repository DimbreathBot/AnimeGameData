...
Francois ผู้กล้าหาญปีนขึ้นไปบนกองหญ้า หยิบส้อมขึ้นมา
แล้วเสียบกลับหัวลงบนเนินเขาหญ้า ข้างหลังของเขา
มีพระจันทร์ดวงกลมใหญ่

เขาตะโกนเรียกชื่อทุกคนในหมู่บ้านเสียงดังลั่น
หัวหน้าหมู่บ้านเป็นคนแรกที่ถูกเรียกชื่อ เขาตกใจจนอยากจะปีนขึ้นไปบนกองหญ้า
เพื่อปิดปากของ Francois เอาไว้
"คุณตะโกนดังขนาดนี้ อยากตายรึไง!
แบบนี้จะเรียกพวกมังกรมาได้นะ!"
"คนไร้ประโยชน์ โรงสีกังหันลมที่ทุกคนอุตส่าห์ตรากตรำสร้างกันขึ้นมา
ถูกเจ้ามังกรร้ายทำลายจนเป็นถึงขนาดนี้แล้ว คุณยังมาห่วงว่า
จะเรียกเจ้ามังกรร้ายกลับมาอีกงั้นเหรอ!"
Francois อยากจะเตะหัวหน้าหมู่บ้านตัวอ้วนสักป๊าบ แต่พอคำนึงได้ว่า
อันที่จริงเขาก็ทำไปเพื่อความปลอดภัยของผู้คนในหมู่บ้าน
ก็เลยยั้งมือเอาไว้ก่อน
Francois เห็นว่าชาวบ้านในหมู่บ้านมากันเกือบครบแล้ว
จึงกระแอมเคลียร์ลำคอ "พ่อแม่พี่น้องทุกคน
พวกคุณคิดว่าพวกเรายังต้องทนกันต่อไปอีกมั้ย?"
"เรื่องทนน่ะไม่อยากทนแล้ว แต่พวกเราไม่มีวิธีเอาชนะเจ้ามังกรร้ายนั่น
ได้นี่นา" เจ้าของร้านขายของชำบอกแบบนั้น
"ใครบอกกัน เมื่อกี้ฉันกระโดดจากใบพัดกังหันลมไปที่คอของมัน
แล้วกระทืบมันไปสุดแรงสองครั้ง
มันก็เลยล้มแล้วหนีไปไม่ใช่รึไงกัน?"
บางทีอาจเป็นเพราะโรงสีที่ทุกคนสร้างขึ้นมา พังยับเยินถึงเพียงนี้ คำพูดนี้
จึงปลุก█รม█ของผู้คนให้ลุกฮือขึ้นมา
ทุกค█ล██งทยอยยกมือขึ้น\nตัดสินใ███งกรร้าย!
แต่ Francois กลับยื่นมือออกมา หยุดยั้งทุกคนเอาไว้:
"วันนี้ทุกคนกลับไปกันก่อนเถอะ การที่ทุกคนไม่คำนึงถึงความปลอดภัยของตัวเอง
ในตอนนี้ไม่ใช่เพราะกล้าหาญ แต่เป็นเพราะความโกรธ ต้องรอใจเย็นลงก่อน
แล้วถ้ายังยินยอมที่จะเผชิญหน้ากับความยากลำบาก
นั่นถึงจะเรียกได้ว่า 'กล้าหาญ' อย่างแท้จริง"
ทุกคนจึงกลับกันไป วันรุ่งขึ้น ก็ยังมีคนหนุ่มสาวไม่น้อย
ที่ยินยอมติดตาม Francois ไปท้าทายมังกรร้าย
...
ไม่มีใครคิดว่า ผู้กล้าจะได้รับการคุ้มครองจาก "กฎบัตรอันรุ่งโรจน์" ของเทพธิดา
เมื่อมังกรร้ายเผชิญหน้ากับ "ผู้กล้า" ที่แท้จริง
มันไม่สามารถพ่นไฟและใช้กรงเล็บได้ 
อีกทั้งยังต้องยอมให้อีกฝ่ายบอกให้หยุดและเปลี่ยนคนได้ด้วย
ด้วยวิธีนี้ หลังจากที่ทุกคนต่อสู้อย่างหนักมาหลายวันหลายคืน
เจ้ามังกรร้ายก็ทนไม่ไหวอีกต่อไป และเลือกที่จะยอมจำนน
...
                                        A.A.
