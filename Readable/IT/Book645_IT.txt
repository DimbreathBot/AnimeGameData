La storia dell'asino

Non si può cambiare la propria natura.
Tutti in questo mondo abbiamo pregi e difetti.
Conosci te stesso e accetta i tuoi difetti.
Non fare come l'asino o ti renderai ridicolo.

Avendo saputo che la volpe aveva ottenuto il formaggio, nel cuore dell'asino crebbe il desiderio di fare altrettanto.
"Che mondo è mai questo?
A me la volpe non sembra così furba, anche se la gente sostiene il contrario.
Io mi spacco la schiena lavorando tutto il giorno, ma nessuno mi fa mai un complimento.
Stando così le cose, dovrò proprio prendere esempio dalla volpe.
Si tratta solo di imparare qualche trucchetto, non può essere difficile."

L'asino si nascose dunque dietro agli alberi, aspettando pazientemente.
Vedendo arrivare la figlia del casaro, l'asino sbucò fuori.
Sperando di riuscire a imitare la volpe, sollevò uno zoccolo e le disse:
"Ascoltami, ascoltami. Non vedi che stai andando troppo lenta?
Se vuoi sbrigarti, ti conviene liberarti di tutto quel formaggio."

La ragazza rispose indignata:
"Brutto asinaccio! Pensi forse di ingannarmi?
A me il bastone! Riporterò questa bestia al mulino!"
Vedendo il bastone ruotargli davanti al muso, l'asino si mise a tacere.

La morale della storia ci invita a essere noi stessi. A non perdere la nostra identità.
Comportarci imitando gli altri genera solo inutili sofferenze.