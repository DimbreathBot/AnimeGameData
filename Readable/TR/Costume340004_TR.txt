Ragnvindr Klanının en büyük oğlu ve Favonius Şövalyeleri tarihinin en genç Süvari Yüzbaşısı olan Diluc, takdir ve alkışlarla büyümüş ve üzerinde her zaman çok fazla beklenti olmuştur. Vurdumduymaz Poyraz Şövalyesi Varka bile ondan "Şövalyelerin gururu" diye övgüyle bahseder.
Bu, Diluc'un kendisinden daha başarılı olacağını ümit eden babası Crepus'un içine su serper. Ragnvindr klanının bir üyesi olarak Mondstadt'a şafağı getirmesinin yanı sıra muhteşem bir Favonius Şövalyesi olacaktır. Tüm şövalyelerin en üst kademesinde asil geleneklerini taşıyıp, kendinden sonra gelenlere aktaracağı bir konumda durur.
Bu beklentiler sohbetlerinin, eğitiminin ve hayatının her ufak ayrıntısının bir parçası haline gelir. Hatta gururlu baba, Diluc için çok önceden bir merasim üniforması bile diktirir.
Yine de Diluc için babasının övgüleri ve şövalyelik hayatı o karanlık ve yağmurlu gecede son bulmuş, merasim elbisesi de amacını yitirmiştir.
Yıllar sonra trajedi ve beraberinde gelen kargaşa durulduğunda Diluc eve döner ve "hesaplaşma" yolculuğuna başlar.
Bu yalnızca babası için değil, aynı zamanda elde ettiği başarılar için çektiği acılar adına da bir hesaplaşmadır. Mondstadt'ı kendi bildiği şekilde korumaya karar verir.
Diluc'un özenerek sakladığı yıllar önceki merasim üniforması elden geçirilerek yeni bir savaş kıyafeti olarak değiştirilir. Kıyafetin kumaşının tanıdık fakat uzun bir ayrılığı anımsatan bir hissi vardır.
Boynundaki kırmızı saçını yansıtan cevhere bakıp babasının "işte benim oğlum" deyişini hatırlar.
Sessiz gecelerde asil prensin kızıl eldiveni altındaki kılıç kınından çıkarak tüm tehditleri ortadan kaldırır. Çift elli kılıcın gittiği her yerde ve kıvılcımı her patladığında kızgın alevler yükselir ve saklanan kötülükleri yakıp kül eder.
Karagece Kahramanı isminin Mondstadt halkı tarafından artık bilindiği dönemde gözleri kamaştıran kırmızılık halkı kendine hayran bırakır, canavarlara ve düzenbazlara ise korku salar.
"Asıl şafak şimdi geliyor."
Babasının beklentilerinin aksine Diluc, "öncü" olması gerektiğini biliyordu.