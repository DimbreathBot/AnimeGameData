
Bir zamanlar bu kılıç, Watatsumi Adası'nın kudretli bir generali tarafından kullanılırdı.
Söylenenlere göre, generalin kılıç ustalığından anladığı yalnızca kendi kendine öğrendiği "Getsumouun" ve "Yuushio" tarzlarından ibaretmiş.
Ne var ki bunlar sayesinde, hiçbir ölümlü onu bir düelloda veya savaş meydanında yenememiş.

Genellikle yılanlar ve balıklar için soğukkanlı derler. Ama soğukkanlı yaratıklar her zaman sıcak toprakları arar.
Halkının hayallerinin gerçekleştiğini görmek isteyen Omikami, toplanan fırtına bulutlarına karşı savaş için meydan okudu.
Fetih peşinde koşan Watatsumi halkından genç bir adam, diğerlerinden farklı olarak göze çarpıyordu.
Yürekliliği, onun tüm Watatsumi'de sevilmesini sağlamıştı ve halk ona Touzannou ismini vermişti.
Uzun yıllar sonra, krallara yakışır ismi unutuldu ve onun yerine düşmanlarının bildiği lakabı kaldı:
"Akuou". Yashiori Adası'nın vahşi, şeytani istilacısı Büyük Yılan'ın delici dişleri ve pençeleri...

Katliam, genç adamı bir savaşçıya dönüştürmüştü. Onun için ise...
Gitmeden önce tapınağın yanındaki sulardan yansıyan aya bakarak tuttuğu dileği bakiydi sadece.

"Bir gün Yougou Dağı'na çıkıp Yıldırım Lordunun sarayına tepeden bakacağım."
"Tenshukaku'nun zirvesinde efsanevi Yougou'nun Büyük Tengusu ile keyifle hesaplaşacağım."
"Sonra da Ayame ve Mouun'a Tengu'nun maskesini hediye olarak getireceğim!"

Nihayetinde dalgalar, onların tüm hayallerini kumdan kaleler gibi yok etti.
Kızıl bir yıldız gibi parlayan Tengu'nun maskesi, darmaduman savaşın ortasında deniz kıyısındaki çakıllar gibi tuzla buz oldu.
Genç adamın ruhunda ay ışığı gibi parlayan tapınak görevlisi de bir daha dönmedi.
O esnada Akuou ise Büyük Yılan'ın yanında kör edici bir ışık hüzmesiyle karşı karşıya kalmıştı.
