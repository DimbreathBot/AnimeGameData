
Era l'epoca in cui la luce gelida si era frantumata come uno specchio d'argento, e la luna nuova doveva ancora sorgere.
Questa è la storia di due sorelle che, nate imperfette, non furono mai destinate a ricevere la benedizione degli dèi.

Il chiaro di luna era un santuario recluso per visitatori sconosciuti, dove le anime fragili condividevano un unico respiro.
In quei brevi attimi tra un'agonia e l'altra, che avrebbero dovuto essere colmi di gioia, si accucciavano l'una accanto all'altra, cercando un po' di calore reciproco.
Non avevano mai visto i loro genitori, né sentito il sussurro del vento che soffia nella foresta.
Avevano soltanto la loro nonna, e avevano visto il mondo unicamente attraverso le pagine di un vecchio libro di storie.

Le sue pagine fragili, ingiallite e strappate rivelavano un mondo che non avevano mai visto.
C'erano degli uccelli bianchi che volavano aggraziati sotto una luna ineffabile.
Ammirando le creature libere dei racconti, le due bambine si fecero una promessa...
Un giorno sarebbero volate insieme nel cielo come quegli uccelli bianchi.

"Da quando siamo nate, ci siamo sempre state soltanto noi due.
Quando giungerà il momento di andarcene, vivremo insieme il resto della nostra vita."

Molti anni dopo, una di loro ruppe quella promessa e se ne andò da sola in un luogo molto lontano.
Purtroppo, però, non fu un volo verso un futuro migliore, bensì una caduta in una notte ancora più buia.
Con lei se ne andò anche la metà del sogno e del dolore che era destinata a entrambe.
Da quel giorno Aila, che in seguito sarebbe diventata la prima Cantaluna, iniziò a sopportare il doppio del tormento.

"Quindi mi hai mentito fin dall'inizio... Mia sorella maggiore, l'unica di cui mi sono sempre fidata.
Ma non proverò rancore per te... Ho perso la speranza di vedere il cielo là fuori già da molto tempo."