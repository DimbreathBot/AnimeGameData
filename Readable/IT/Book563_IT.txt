...Pare che ci siano stati dei cambiamenti ai piani alti e che l'Akasha non sia più popolare in città. Corre voce secondo cui Azar, il Grande Saggio, sia stato destituito e che quei mercanti del bazaar che dipendevano da lui, così come i suoi lacchè, abbiano perso i loro diritti esclusivi... Il commercio tra il deserto e la città potrebbe migliorare in futuro.
...Molti libri non sono più vietati, ma bisogna fare ancora salti mortali per ottenere certi testi accademici fondamentali. Per noi della tribù Tanit, questa è una buona notizia: non dobbiamo più ricorrere al contrabbando per reperire informazioni.
...Per quanto riguarda il "piano d'aiuti", di cui la matriarca era piuttosto preoccupata, sembra che se ne occuperà Cyno, il generale Mahamatra che ha avuto un profilo di rilevanza negli eventi recenti. Tuttavia, la maggior parte dei libri che offriranno gratuitamente sono per una formazione di base, e hanno solo una relativa utilità per noi.
Dal momento che noi e la gente di città siamo stati in disaccordo per anni, è lecito dubitare dei loro motivi per aver mandato dei ricercatori da noi. Il tempo passa, ma questi ficcanaso di città restano sempre uguali: vogliono solo portare il caos nelle nostre vite e trarne profitto. E se dovessero mostrare interesse per le Rovine di Gurabad e per l'Oasi eterna, significherebbe che la nostra tribù è in pericolo...

Per questo motivo, matriarca Babel, spero che rifletterà bene su come poter gestire quest'ultima intrusione da parte dell'Akademiya. Sono in gioco l'indipendenza e l'unità della nostra tribù e delle nostre tribù alleate, e la nostra capacità di opporci alle forze esterne...