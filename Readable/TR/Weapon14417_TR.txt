
"Ay, aslında her zaman bir inci gibi görünmüyordu..."

Bu çok çok uzun zaman önceye ait korkunç bir hikaye. Neyse ki sadece bir hikaye, kimsenin anısı değil.
Bir zamanlar ay, vahşice sırıtan dişlere dönüştü. Ay ışığı artık çimenlerin üzerine düşüp çiyi parıldayan incilere dönüştürmek için yaprakların arasından süzülmüyordu.

Ağaçlar, kuvvetli rüzgarların ezdiği buğday dalları gibi yere yığıldı. Toprağın her zerresini keder kaplamıştı.
Keder o denli büyük ve şiddetliydi ki akarsular bile keskin tuz ve demir kokusuyla doluydu.

Yaratıcımız Kraliçe Aranyani, orman konusunda bize güvendi. Biz de karanlıktan gelen canavarlara, demir ve çelikten yapılmış devlere ve Maranaya karşı savaşa giriştik.
Ormanın çocuklarıyla birlikte çöle girdi. Felaketin köklerini yaktılar ve dallarını kırdılar ancak sadece birkaçı sonunda ağaçların gölgesine geri dönebildi.
Vanarana'yı kaybettik ve çok fazla Aranara zamanından önce toprağa döndü. Hayatta kalanların hikayesi bile acı ve ızdırap vericiydi.

Ama sonunda felaketin üstesinden geldik. En derin kum denizinde bile nilüferler hâlâ çiçek açmaya devam ediyordu.
Bizi yaratan toprağın içi, yurdun boş kalbini onarmak için bir kez daha yeni bir hayat yaratmıştı.

...
Cesaret ve güç, en acı hikayelerde bile hâlâ yankılanıyor. Hiçbir hikaye "hatıralar" kadar güçlü değildir ancak yine de güç verir.
Bana anlattığın hikayeleri, maceramızın hikayelerini hiç unutmayacağım. Felaket tekrar ederse ve ay değişime uğrarsa, bu hikayeler ormanı sizin adınıza koruyacak.