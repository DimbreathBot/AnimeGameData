
ในอดีต ขวดไวน์นี้เป็นของผู้ที่เคยทำงานที่นครว่าการ Fontaine
สำหรับคนที่ทำงานบางอย่าง ถ้าไม่ใช่คนที่โหดเหี้ยมเย็นชาอยู่แล้ว
หากไม่พึ่งยาวิเศษในนั้น ก็จะเดินไปสู่ความพินาศในสักวัน

มันเป็นของคนที่ครั้งหนึ่งเคยทำสิ่งที่จำเป็น เพื่อความสงบเรียบร้อยของ Fontaine
หลายปีหลังจากที่เขาเกษียณเนื่องจากการบาดเจ็บ ระหว่างการสอบสวนขั้นสุดท้าย เขาเพิ่งจะเข้าใจว่า...
การกระโดดตามรอยเท้าลงไปในโพรงกระต่าย สิ่งที่รอเขาอยู่ไม่ใช่ดินแดนศักดิ์สิทธิ์ แต่เป็นน้ำวน

...
ความทรงจำผุดขึ้นมาราวกับฟองอากาศที่ทะลักออกมาจากอุปกรณ์ดำน้ำที่มีรอยแตก
เขานึกถึงเกมที่ตัวเองเคยเล่นกับ Dwight, Basil และ Karl ในตอนยังเด็ก
ตอนนั้นเขามักจะเล่นเป็นฮีโร่ ส่วน Karl ก็ชอบเล่นเป็นมังกรร้าย Jabberwock
ส่วนอ้อมกอดของผู้อำนวยการที่รู้สึกคุ้นเคยเป็นที่สุด ช่างคล้ายกับความรู้สึกในตอนนี้ซะจริง
เมื่อนึกถึงสีหน้าที่บิดเบี้ยวด้วยความเคียดแค้นทั้งหลาย ที่ส่องสว่างด้วยไฟสีแดงฉานของเมือง Poisson
เขาจึงเพิ่งนึกได้ว่า ตัวเองก็เคยส่งเด็กที่ไร้ความผิดใด ๆ ไปที่สถาบัน Narzissenkreuz เหมือนกัน

สุดท้ายสิ่งที่ชัดเจนที่สุดก็คือ ความรู้สึกที่ได้พบ "ลูกชายและลูกสาว" เป็นครั้งแรก
เหมือนเห็นแสงสว่างที่ปลายอุโมงค์อันยาวไกล เห็นตัวเองก่อนที่จะใส่หน้ากาก
แต่มันก็ไร้ประโยชน์ เหมือนกับการจับใยแมงมุมในส่วนลึกของขุมนรกอันมืดมิดไว้แน่น
"Alain ที่รัก, Mary-Ann ที่รัก... พ่อไม่เคยได้ใกล้ชิดกับพวกลูกมาก่อน"
"จนสุดท้ายพ่อก็ยังไม่รู้ว่าควรจะเป็น 'พ่อ' ให้พวกลูกยังไงดี"
"แต่แค่ความทรงจำที่ได้แต่เฝ้ามองพวกลูกเติบโตนั้น พ่อก็ไม่อยากสูญเสียมันไป..."
เมื่อสร่างเมา เกียรติยศ ความอัปยศ ความรัก และความยึดมั่นทั้งหลาย ได้มลายหายไปกับสายน้ำหมดแล้ว