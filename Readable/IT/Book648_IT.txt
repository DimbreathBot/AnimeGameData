"Capisco. Davvero astuto..."
Lo zio mi osservava interessato, aspettandosi che continuassi il mio ragionamento. Così, feci un bel respiro e cominciai a esporre le mie deduzioni.
"L'hai detto tu stesso. Una volta esclusi tutti gli elementi impossibili, quel che rimane, per quanto improbabile, deve essere ciò che è realmente accaduto. E, ragionando così, lì potrebbero essere tutti colpevoli o, ancor peggio, tutti coinvolti. Robben, il ladro fantasma, potrebbe essere un gruppo di persone piuttosto che un solo individuo..."
Ripensai a tutti i presenti, cercando di ricordare anche il più piccolo dettaglio sospetto.
"Mademoiselle Leblanc dell'Uccello a vapore è sicuramente un'ammiratrice di Robben. Beh, ho esaminato le sue credenziali, ma falsificare dei documenti d'identità dovrebbe essere una passeggiata per lui".
"Monsieur Chandler della Maison de la Garde si è allontanato dalla scena per un po'... e non è tornato fino a qualche momento dopo il furto. Era furioso, ma ripensandoci, è possibile che stesse recitando".
"Madame Christie dello Spettro Maréchaussée ha insistito sulla possibilità che Robben abbia usato un Mekautoma. Considerando la tua ipotesi, potrebbe trattarsi di un diversivo".
...
"Quindi, tra tutte queste persone, quale sembra il colpevole più plausibile?"
Dopo aver indagato su tutti per trovare il colpevole, chiesi con attenzione.
"Hai buon occhio...", disse mio zio posando la pipa e alzandosi in piedi. Il suo bastone d'acciaio luccicava freddo alla luce della luna, "ma manca ancora qualcosa, qualcosa di vitale per il caso".
Rimasi per un attimo sbalordito, mentre alzava il bastone.
"Lei, il gentiluomo venuto a trovare lo zio che non ha mai conosciuto e che si fa chiamare Poiret, era tra la folla quel giorno. Ho ragione, signor Robben?"