
Her bölümü farklı malzemelerden üretilmiş zarif bir enstrüman.
Çaldığında her bir teli titrer ve değişik melodiler çıkarır.
Ama bu enstrüman, aynı zamanda kalbi on ikiden vuran oklar atabilen bir yaydır. Bu enstrümandan çıkan müzik, ölüm de getirir.

Göçebe Kumpanyası dağıldıktan sonra, arpın telleri kör bir kılıçla kesildi ve kulak tırmalayan sesler çıktı.
Geriye sadece yay kirişi kaldı. Enstrüman, afili melodileri olmasa da hâlâ ölümcül bir silah olarak kullanılmaktadır.

Göçebe Kumpanyası bazen arpın ezgileriyle, bazen de ezginin ardından gelen oklarla gökyüzündeki kuşları düşürebiliyormuş.
Arpın ezgileriyle dans eden rüzgar ve Yıldızkapan Uçurumu'nda yetişen çiçekler gibi, arpçı da hem oyunbaz hem de azimliymiş.
Ayaklanma başarısız olunca Göçebe Kumpanyası dağılmış ve üyeleri firar etmiş.
Ama arpçı sonuna kadar kalmış. Yoldaşlarını korumak için enstrümanın tellerine ustaca vurup ok yağmuru yağdırmış. Repertuvarı ve okları bitene kadar çalmış.

Arpçı, Fontaine'in görkemli ve büyüleyici topraklarından gelmiş. Gerçek kaderini aramak için dünyayı keşfe çıkmış.
Fontaine Şehri'ndeki kadınların, onun veda bile etmeden gittiğini duyduklarında üzüntüden hüngür hüngür ağladığı söylenir.

Hikayeye göre adam, Mondstadtlı mütevazı bir kadına aşık olmuş ama sonra kadın, Harpastum Festivalinin sefil prensesi olarak seçilmiş.
Adamın, yabancı topraklarda isimsiz biri olarak ölmekten pişman olmadığı söylenir.
Pişman olduğu tek şey, gerçek aşkını en sonunda bulmasına rağmen, bir daha asla aşk şarkısı söyleme şansının olmayacak olmasıymış.
