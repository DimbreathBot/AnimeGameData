(Çoğu sayfayı bir şey kirletmiş. Sadece birkaç kelime okunabiliyor.)
(Bu leke bir şeye benziyor... Yıllar öncesinden kalan kurumuş bir kana!)
...
Tüccar Günlüğü, Keşif No 39
Tarih: Tarih: Bilinmiyor, muhtemelen Mantarların saldırısından sonraki dördüncü gün
...
Yük Hayvanları hareket edemeyecek kadar zayıf. İlaçlar tükendi ve kalan yemek ile su bize en fazla iki gün yeter.
Bazılarımız yaralandı ve yaralarından dolayı iyice zayıf düştü. İki çocuğum da aynı şekilde... Bundan daha kötüsü olamaz...
Bir sonraki gün batımına kadar yardım bulamazsak işimiz biter.
Bu günlüğü yazarken, tüm ayrıntıları bir bir gözden geçirdim ve kamp alanımızın civarında kesinlikle hiçbir Mantar etkinliği belirtisi olmadığına dair kendimi ikna ettim.
Ve yükümüzde sıradan mallardan başka bir şey yoktu, yani herhangi bir şekilde Mantarları kızdırmış olamaz.
Mantarları hiç bu kadar öfkeli görmemiştim, öyle ki sırf bize saldırmak için çok uzun bir mesafeden gelebilirler.
Bunların hiçbiri bir mana ifade etmiyor... Bir saniye... İnsanların daha önce gördüğü Mantarlar henüz onlara karşı dişlerini göstermemiş olabilir mi?
Mantarların sevimli olduğunu düşünen o insanlar... Onların hepsi Mantarların zararsız görünüşlerine mi aldanmışlar?
Eğer buradan sağ çıkabilirsem herkesi uyaracağım ve diyeceğim ki: Yanınızda on tane muhafız olsa bile asla bir Mantara yaklaşmayın!
Onları neyin nasıl öfkelendirdiğini hiç kimse bilmiyor, ne yapacakları tahmin edilemiyor.
En kötü senaryoda ise biz uyarının ta kendisi oluruz.

Tüccar Günlüğü, Keşif No 39
Mantar İstilasının 10. Günü:
...
Neyse ki yakınlarda bir grup çiftçiye rastladık. Burada saldırgan Mantarlar tarafından kapana kıstırılmışa benziyorlar ve orada geçici bir kamp kurmuşlar.
Bu yardımsever çiftçiler yeteri kadar erzak ile şifalı otlar getirdiler ve neredeyse hepimizi kurtardılar.
Ama yine de bu durumdan sağ çıkamayan birkaç kişi oldu...
Bu bölgenin etrafını saran mantarların sayısı artıyor ve halen çılgın haldeler.
Burayı henüz terk edemeyiz, en azından Mantarlar gitmeden önce... Tabii eğer giderlerse.
Uzunca bir süre burada kalacağız gibi görünüyor.
...

Tüccar Günlüğü, Keşif No 39
Mantar İstilasının 42. Günü:
...
Bir grup Mantar tarafından bu kadar uzun süre kapana kıstırılacağım aklımın ucundan bile geçmezdi. Bu yerden çıkabilecek bir umut ışığını halen göremiyorum.
Rabib baltasını eline aldı ve Mantarlarla savaşmaya çalıştı ancak diğer çiftçiler onu durdurdu.
Ancak koşullar en sakin ve en soğukkanlı çiftçinin bile soğukkanlılığını kaybettirecek kadar zorluysa, diğerlerinin ne hissettiğini tahmin bile edemiyorum. Herkes çok sinirli hissediyor olmalı.
Yakınlardan topladığımız Zaytun Şeftalileri ve kalan erzaklar bize birkaç hafta daha yeter.
Çiftçilerin önerilerinden yola çıkarak kendi yiyeceğimiz şeyleri yetiştirmek için uygun tohum arayışına başladık.
Ayrıca kampın genişletilmesi gerekiyor. Uzun vadeli planlar yapmalıyız çünkü sonunda burayı küçük bir köye dönüştürmek zorunda kalabiliriz.
Mantar kurbanlarıyla dolu bir köy mü? Ne kadar da saçma...
Umarım ki ekinler büyüyüp olgunlaşana kadar bir şekilde açlıktan ölmeyiz.
...


Tüccar Günlüğü, Keşif No 39
Mantar İstilasının 133. Günü:
...
Mantarlar tarafından tuzağa düşürüldükten sonra kaç günün ardından ilk defa dışarıdan insanlarla karşılaştık.
Aralarından üçü, Akademide araştırmacı olduğunu iddia etti ve bize kimliklerini gösterdiler. Ancak sıradan sivillerden farklı hiçbir şey giyinmiyorlardı, sanki dikkat çekmemeye çalışıyorlardı.
Tuttukları paralı askerlerin oldukça korkunç ve acımasız bakışları vardı. Belli ki tecrübeli profesyonellerdi yoksa Mantar kuşatmasını kırıp da buraya gelemezlerdi.
Baş araştırmacı, araştırmalarını tamamladıktan sonra kendileriyle birlikte gitmemize izin vereceklerine dair söz verdi.
Ama Mantar saldırıları konusunda kimseye ağzımızı açmamamızı istediler. Ayrıca daha sonra bu köyün varlığına dair hiçbir iz bırakmayacaklarını da söylediler.
Sonra Rabib'e ve bana iş birliğimiz için bol miktarda Mora verdiler ve bizden, duygusal açıdan en dengesiz olanları bulup kendilerinin emirlerine uymalarına dair onları ikna etmemizi istediler.
Onların böyle bir isteği olmasa bile, ben yine de gidip herkesi teselli ederdim. Moradaki payıma gelince, onu sağ çıkamayanların ailelerine vermeyi planlıyorum.
Şu anki durumda, mantarların bize neden birdenbire saldırdığını ben de öğrenmek istiyorum.
...

Tüccar Günlüğü, Keşif No 39
Soruşturmanın 3. günü:
...
Baş araştırmacı halen bize adını söylemeyi reddediyor. Belki de tüm bu pisliği temizlemek üzere buraya gönderildiği için utanıyordur.
Ne olursa olsun, üç araştırmacı çevredeki manzaraya pek aşina görünmüyordu ve onların paralı askerleri de aşırı derecede dikkatli olmayacak kadar zekiydi. Onlara rehber olarak yardım etmeyi teklif ettiğimde de teklifimi kabul ettiler.
Böylece soruşturmada onlara katılma şansım oldu. Ayrıca fırsattan istifade onlar uykudayken araştırmacıların materyallerini de inceledim.
En azından, bazılarımızın neden öldürüldüğünü bulmam lazım. O insanların hayatları sebepsiz yere ellerinden alınmamalıydı.
Paralı askerler oldukça mantıklı davrandılar ve benim hareketlerime göz yumdular. Üstlendikleri görevin tehlikelerini anlamış olmalılar.
Arkadaşlarınla tehlikeler konusunda aynı fikirde olduğunda, kazaları önleme olasılığın çok daha yüksektir.
...

Tüccar Günlüğü, Keşif No 39
Soruşturmanın 7. günü:
...
Araştırmacılar, saldırgan Mantarları kontrol etmek için bir tür yakalama cihazı kullanmayı planlıyor gibi.
Cihazın kod adı ise... Karmaşık bir terminoloji dizisinden oluşuyor. Ayrıca Akademiden bir onay lisansı da eklediler...
Ayrıca, Mantarların etkinliğini bastırmak ve onları kontrol etmeyi kolaylaştırmak üzere Solduran İksiri adında bir şey hazırlıyorlar.
Solduran İksiri, yanında karmaşık notlar ve Akademiden alınan resmi bir onay ile geliyor.
Her neyse, şimdilik bilgileri kaydedeceğim.
...
(Bu sayfanın alt yarısı karmaşık terimlerle ve yorumlarla dolu. Bunları her kim yazdıysa, araştırmacının notlarını loş bir ışık altında kelime kelime kopyalayıp yazdığını anlamak hiç de zor değil...)


Tüccar Günlüğü, Keşif No 39
Soruşturmanın 13. günü:
...
Yine başaramadık. Köye döndüğümüzde, ağır yaralı iki paralı asker ısrarla görevden ayrılmak istediğini söyledi.
Uyumadan önce, baş araştırmacının birkaç astıyla tartıştığını duydum.
Aralarından biri, en başından beri Solduran İksirinin işlevini yanlış anladıklarını söyleyerek baş araştırmacıyı iksirden vazgeçirmeye çalışıyordu. Sonuç, araştırmacıların beklentileriyle çelişiyormuş ve bildiğin ölümlere yol açabilirmiş.
Başka bir ast, yabancı birine küfürler savuruyordu. Tartışmalarının ayrıntılarına bakılırsa, birisi ciddi bir hata yapmış gibiydi.
Buraya karışıklıkları halletmeye geldiler ama olayların durumuna tanık olunca her şeyi bırakıp kaçmayı planlamaya başladılar.
İçime sinmeyen bir şeyler var ama emin olmak için daha fazla kanıta ihtiyacım var...
...


İpuçları birleştirildikten sonra ortaya çıkan içerik:
(Dori'nin size verdiği cihaz ve dosya kalıntılarında, notlarda kayıtlı cihazda olan onay lisansının aynısı var. Görünen o ki bu cihazlar Akademi tarafından teknolojik olarak aynı kabul edilmiş.)
(Benzer şekilde Çiçek Jölesinin formülü, notlara göre Solduran İksiri ile birçok temel bileşeni ve tıbbi ilkeyi paylaşıyor. Tek fark, Çiçek Jölesinde kullanılan bazı aktif bileşenlerin miktarının Solduran İksirindekinden çok daha düşük olması. Ayrıca Çiçek Jölesine koruyucu maddeler ve sözde dengeleyici şeyler de eklenmiş.)
(Bu noktada, Nilotpala Kupası Canavar Terbiyecileri Turnuvası organizatörünün yok etmeye çalıştığı araçların kalıntılarında, yakalama cihazının teknolojik sonuçlarının kullanıldığı hemen hemen anlaşılabilir.)
(Ayrıca Çiçek Jölesi, Mantarların etkinliğinde geçici bir artışı tetikleyebilecek gelişmiş bir güvenliğe sahip Solduran İksirinin yeni bir versiyonu olarak kabul edilebilir ve etkinleştirildiğinde onların özel güçler kazanmalarını sağlar.)
