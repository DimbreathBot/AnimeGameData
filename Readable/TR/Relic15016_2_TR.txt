
Kırmızı tüy uğursuzluktur, hatta belki de ölümün bir alametidir.
Bir gün büyük bir deniz yaratığının cesediyle birlikte kıyıya vurdu.

Alaycı İkinci Kaptan, Liyue'den değildi. Aksine, aristokrasiyle yönetilen gri bir ülkeden geliyordu.
Herkes onun da bir zamanlar soylu biri olduğunu ama soyunun adını kirletmiş olduğu için dışlandığını söylüyordu.
Ama bu asılsız bir söylentiydi çünkü limana ilk geldiğinde üstünde ince bir kılıçtan başka bir şey yoktu.
Ve bir de pelerinine iğnelenmiş safir mavisi küçük bir tüy.

Daha sonra gezgin, Kaptanla bir araya gelip denize açılarak kocaman dalgalarla ve benzer büyüklükteki deniz yaratıklarıyla mücadele etti.
Bir zamanların gök mavisi tüyü kanla kırmızıya boyandı ve devasa okyanusun tuzuyla kaplandı.

Son anında,
içkiye doyduğu o günleri net bir şekilde anımsamıştı.
Üst üste gelen dalgaların gün yüzüne çıkardığı kumlardaki hazine gibi...