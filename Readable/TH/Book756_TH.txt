...เกี่ยวกับ "คณะละครทองคำ"...
...ทำการวิจัยโบราณสถานลัทธิทางศาสนาในยุคโบราณที่อยู่ตามที่ต่าง ๆ ในเชิงเปรียบเทียบ... แม้จะถูกเรียกขานด้วยชื่อที่ต่างกัน แต่ดูจากเอกสารลับ และแผนภาพที่พวกเขาเหลือทิ้งไว้ ก็สามารถหาจุดร่วมได้อยู่... นักวิชาการในยุคโบราณคิดว่า ศาสตร์ลับทั้งหมดมีจุดเริ่มต้นมาจากยุคก่อนอารยธรรมของ Remuria ซึ่งตอนนี้ดูเหมือนว่ามันจะไม่ใช่แค่คำเล่าลือที่ไม่มีหลักฐานซะแล้ว...

..."Fortuna"... ฟังดูเหมือนชื่อบทเพลง... เอกสารจากยุคโบราณบันทึกเกี่ยวกับการดำรงอยู่ของบทเพลงอันยิ่งใหญ่ ที่เชื่อมโยงกับพลังต้นกำเนิดนี้ไว้... ดูเหมือนว่าทวยเทพในยุคก่อนอารยธรรมจะอาศัยพลังของบทเพลงในการปกครอง Fontaine...
...ชาว Remuria ยุคโบราณใช้เสียงดนตรีบันทึกทุกอย่าง ไม่เว้นแม้แต่เวทมนตร์... แต่ความคิดของพวกเขาแปลกประหลาดเกินไป ไม่เหมือนมนุษย์เลยสักนิด แม้แต่พวกที่เรียกตัวเองว่า นักวิชาการด้านลัทธิทางศาสนา ที่อ้างว่าสืบทอดมรดกจากยุคก่อนอารยธรรม ก็ยังไม่สามารถเข้าใจได้ทั้งหมด...

...เพื่อตามหาหลักฐานการดำรงอยู่ของบทเพลงอันยิ่งใหญ่ จึงรวบรวมหอยสังข์พิเศษมามากมาย... แม้ว่าตามพื้นที่ต่าง ๆ จะมีเรื่องเล่าขานเกี่ยวกับพวกมันแตกต่างกันไป แต่ทว่าพวกมันมีสิ่งหนึ่งที่เหมือนกัน: หอยสังข์ชนิดนี้เคยเป็นสิ่งที่ใช้ส่งข่าวบางอย่างในยุคก่อนอารยธรรมมาก่อน...

...ในหมู่รูปแบบเวทมนตร์ของยุคสมัยต่าง ๆ จะมีรอยแยกที่ชัดเจนอยู่ ซึ่งมันสร้างความยากลำบากให้แก่งานของฉันเป็นอย่างมาก... แต่สมมุติว่าหากลัทธิทางศาสนาในยุคโบราณเหล่านี้ เคยแตกแยกกันอย่างสมบูรณ์ในช่วงเวลาใดเวลาหนึ่ง ถ้าอย่างนั้นก็สามารถอธิบายได้...

...Petrichor ชื่อที่แปลกประหลาดนี้เหมือนจะมีความหมายเดียวกับคำว่า "รูปปั้นอสูร" ในภาษาโบราณ... แม้ว่าในปัจจุบันมันจะเป็นเพียงหมู่บ้านชาวประมงที่ทรุดโทรม แต่ฉันก็รู้สึกได้ว่า ยังคงมีพลังลึกลับบางอย่างวนเวียนอยู่ที่นั่น และกำลังดึงดูดฉันอยู่...
...เกาะแห่งนั้นอยู่ห่างไกลจากน่านน้ำของ Fontaine นี่อาจเป็นเหตุผลว่าทำไมมันจึงไม่เป็นที่สนใจของผู้คนมาเป็นเวลานาน... หากหา "ปราสาทที่ซีดจาง" ในตำนานที่อยู่ที่นั่นพบ บางทีอาจจะไขข้อสงสัยหลายอย่างที่คาใจฉันอยู่ได้...

(หมายเหตุจาก Bravais: ในฐานะผู้ก่อตั้งคณะกรรมการนักปราชญ์ Ruggiero คือปรมาจารย์ที่แท้จริงในยุคนั้น น่าเสียดายที่ Fontaine มีสภาพแวดล้อมทางวิชาการที่ย่ำแย่ จนบัดนี้ผลงานของเขาจึงยังไม่ได้รับการประเมินอย่างยุติธรรม เฮ้อ เหมือนกับฉันเลย...)