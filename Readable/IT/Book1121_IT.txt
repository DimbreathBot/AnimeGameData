Canto di preghiera XXI: Huurrekuutar, Dea della Luna gelata
O Huurrekuutar, Madre della Luce sacra, ascolta le mie preghiere e guardami dall'alto.
Possano le tue lacrime silenziose trafiggere la fredda notte, accendere una torcia d'argento eterna e donare una luce guida al popolo dell'Estremo Nord.
O Huurrekuutar, Madre della Spoletta d'argento, ascolta la mia preghiera e avvolgi il cielo in un velo delicato.
Possa il tuo filo d'argento guidare le anime perdute dalla contaminazione dell'aldilà, affinché non si perdano nella fredda notte.
O Huurrekuutar, ti seguiremo ovunque ci guiderai, e la tua volontà sarà la nostra legge.
Preferiremmo che la fredda notte della morte ci rendesse ciechi, piuttosto che cantare nel disonore sotto una falsa luce.

(Nota della sacerdotessa Ehrnrooth: questa è una vecchia versione inedita di una preghiera. In origine era breve, poiché gli unici argomenti troppo sacri per essere trattati a lungo erano la divinità che proteggeva i nostri antenati e l'origine, il passato e il futuro delle lune. Fu successivamente modificata e semplificata dalla prima Cantaluna Aila. Il testo che segue è divenuto la norma per tutte le recitazioni:

O Luna gelata bianca e splendente, nel nome dei discendenti dell'Estremo Nord, ti supplico di gettare il tuo sguardo dalla cupola celeste sopra di noi.
Possano le tue lacrime gentili trafiggere la gelida notte, e dona a noi, reietti caduti nell'oblio, la tua luce guida.)

Canto di preghiera XXII: Kuutar, la Fanciulla lunare
O Luna nuova pura e immacolata, in nome della Messaggera della Luna gelata ti supplico, concedimi la tua grazia e la tua misericordia.
Purificaci dai nostri peccati, ti prego, e spazza via le infinite sofferenze e lacrime di coloro eternamente esclusi dall'Elisio.