
Eski dönemlerde Mondstadt halkının, tanrıları onurlandırmak için rüzgarlı tepelere tiyatrolar inşa etmesi bir gelenekmiş.
Tanrıların hikayelerden ve halk şarkılarından keyif aldıklarına inandıkları için, düzenledikleri ayinler zamanla yerini gösterilere bırakmış.
Okunamaz hale gelen bu yazı, bin yıl öncesine dayanmaktadır.

Uzun zaman önce Fırtına Efendisi ile Kuzeyin Şanlı Kurt Kralı arasında bir savaş çıkmış. Mondstadt, kar fırtınalarının esiri olmuş ve soğuk, insanın içini titretirmiş.
Soğuğa daha fazla dayanamayan bir grup, doğudaki bir uçurumun zirvesine tapınak inşa etmiş. Burada ilahi merhamet ve koruma için dua etmişler.

Rüzgar, sadece bir süreliğine eser ama zamanın acımasızca alıp götürdükleri hiçbir zaman geri gelmez.
Bir rüzgar tanrısı, kitabın sayfaları arasında gezinebilir ama merhametsiz zaman tanrısı bu kitabı, içinde okunabilir tek bir kelime dahi bırakmadan yavaş yavaş yok eder.

Yine de zamanın ve rüzgarın acımasızlığı aynı ölçüde yakıp yıkabilir.
Belki de sonraki nesillerin, tapınağın her daim yalnızca rüzgara ait olduğunu varsaymaları bu yüzdendir.
