...
หลายวันก่อน ฉันเจอกับพ่อค้าเร่ที่มาจากทางตอนใต้ของ Novokitezhgrad พวกเราคุยกันอย่างสนุกสนาน และทำให้หวนนึกถึงอะไรนิดหน่อย แต่ตอนนั้นฉันไม่รู้เลยว่ามันเป็นเพราะ ฉันเองก็มาจากเมืองนั้นเหมือนกัน การได้พบพานโดยบังเอิญจากโชคชะตา มักจะเกิดขึ้นปุบปับแบบนี้นี่แหละ ฉันได้เห็นใบหน้าที่ทั้งแปลกตาและคุ้นเคยบนหนังสือพิมพ์ที่เธอนำมา จอนผมของคนในรูปยังไม่ถูกย้อมเป็นสีหิมะ ใบหน้าเปื้อนยิ้มนั้นแลดูไร้ซึ่งความกังวลใจ นี่น่าจะเป็นภาพถ่ายเมื่อสิบปีก่อน... หรืออาจจะนานกว่านั้น เป็นภาพถ่ายที่บันทึกหน้าตาของฉันเอาไว้
หลังจากอ่านคำไว้อาลัยตรงมุมกระดาษ ฉันถึงจดจำเรื่องราวทุกอย่างที่สูญเสียไปขึ้นมาได้ แต่ตาเฒ่า Shesternin ผู้เคยครอบครองสิ่งเหล่านี้ได้ "ตาย" ไปแล้ว ครอบครัวและทรัพย์สมบัติได้รับการสืบทอดโดย Danyusha และ Zhorik แต่ Zhorik... ผ่านไป 10 ปีแล้ว ฉันยังไม่รู้เลยว่า มือคู่นั้นที่ผลักฉันลงจากข้างท้องเรือในวันนั้นเป็นใครกันแน่... ทุกอย่างเกิดขึ้นเร็วมาก Zhorik คงไม่ทันได้ตั้งตัว เหตุการณ์ที่เกิดขึ้นบนเรือผู้โชคดีนั้นเป็นเพียงอุบัติเหตุที่น่าเศร้า ต้องเป็นแบบนั้นแน่...
...
Danyusha ลูกรัก หลังจากที่สูญเสียแม่ไป ฉันจะทำอะไรเพื่อชดเชยการสูญเสียของลูกได้บ้าง? แต่แม้จะเป็นการชดเชยเล็ก ๆ น้อย ๆ มันก็ไม่อาจอยู่ได้นานนัก แม้ว่านี่จะไม่ใช่ความตั้งใจของฉัน แต่ก็กลับทำให้ลูกต้องสูญเสียพ่อไปอีกคน...
แต่ไม่มีอะไรที่ฉันจะสามารถทำเพื่อเธอได้อีกแล้ว มาถึงจุดนี้ การมาเยือนของ "ผู้ตาย" ที่ไม่ได้รับเชิญ คงจะไม่ได้รับการต้อนรับอย่างแน่นอน...
...
