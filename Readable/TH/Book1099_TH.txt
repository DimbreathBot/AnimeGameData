...พลังงานจากซากจันทราโบราณ ...ดูเหมือนจะมีเจตจำนงบางอย่างที่เป็นของมันเอง เมื่อใช้พลังงานของ Abyss จำนวนเล็กน้อยกระตุ้นมัน ก็จะแสดงสัญชาตญาณการเอาตัวรอดและป้องกันตัวออกมา ซึ่งคล้ายกับอาการกลัวตายของร่างทดลอง (...) ที่เคยสังเกตการณ์มาก่อน...

...เบื้องต้นยืนยันได้ว่า ข้อมูลการสังเกตการณ์ก่อนหน้านี้ไม่มีข้อผิดพลาด พลังงานของแรงจันทราผันอันบริสุทธิ์ยิ่งกว่า... ที่สถิตอยู่ในชิ้นส่วนดวงจันทร์พวกนี้ มีความใกล้เคียงกับรูปแบบชีวิตดั้งเดิมในเชิงนิยาม และหลังจากผ่านการชักนำ พวกมันได้เรียนรู้วิธีการฆ่าและกลืนกินสิ่งมีชีวิตเพื่อเติมเต็มพลังงานของตัวเอง แต่ในขณะเดียวกัน ก็มีพฤติกรรมเสียสละเพื่อผู้อื่นอยู่เล็กน้อย สำหรับเป้าหมายการทดลองแล้ว นี่เป็นข้อเสียมากกว่าข้อดี และควรต้องหาวิธีกำจัดมันทิ้ง...

...พลังงานยังกระจัดกระจายเกินไป ต้องหาวิธีรวบรวมพวกมันเข้าด้วยกัน เพื่อสร้างโครงร่างแรงจันทราผันที่บริสุทธิ์... Nod-Krai เป็นสถานที่ที่เปราะบางที่สุดที่ตั้งอยู่ขอบโลก และในเชิงทฤษฎี พลังชีวิตแรงจันทราผันที่สามารถขยายพันธุ์ได้เองนี้ อาจมาเติมเต็มช่องว่างที่ถูกพลังงาน Abyss กัดกร่อนได้ ขอแค่มีการถ่ายเทพลังชีวิต เข้าไปเป็นสารอาหารหล่อเลี้ยงอย่างต่อเนื่อง...

...โอ้ Preobrazhensky คนโง่ผู้น่าสงสาร ลูกหมาปีศาจอย่างเอ็ง ชั่วชีวิตนี้เอ็งคงไม่มีทางนึกวิธีที่ชาญฉลาดเช่นนี้ได้หรอกมั้ง? เท่านี้ไม่ว่าจะผลงานหรือชื่อเสียง ก็จะตกเป็นของฉันแต่ผู้เดียว อย่าว่าแต่เงินแค่ไม่กี่สิบล้าน Mora เลย ต่อให้ยกห้าเปอร์เซ็นต์ของรายได้จากการค้าทั้งหมดในท่าเรือ Belovodye ให้ฉัน ก็ไม่ถือว่าเกินไปด้วยซ้ำ...

...ถึงตอนนั้น ฉันจะสร้างรูปปั้นทองแดงของเอ็งเอาไว้ตรงท่าเรือ และจ้างคนมาถ่มน้ำลายใส่ทุกวัน เหมือนกับสมัยอยู่สถาบันตอนนั้น ที่เอ็งกล้ากล่าวหาต่อหน้าสาธารณชน ว่างานวิจัยของฉันเพ้อเจ้อไม่มีหลักความเป็นจริง...