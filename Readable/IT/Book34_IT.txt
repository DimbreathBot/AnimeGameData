In quel momento, la principessa delle nevi si era abbandonata a un sonno profondo, senza pensare che i nani avessero ingannato lei e il suo amante. Sotto la coltre del cielo notturno, i sei nani fecero la loro prima mossa.
Il veleno mandò il principe in coma mentre la principessa delle nevi dormiva. Il piano dei nani aveva iniziato a prendere forma.
Ancora abbandonata al suo sonno, la principessa era ignara di come gli altri stessero torturando il principe. Nel suo sogno, il corpo del suo amato splendeva di colori sgargianti e la luce si diffondeva tutt'intorno dolcemente, come fosse seta. La luce del sole trapassò finalmente le nuvole oscure e accarezzò gli esseri viventi. L'aura arancione del sole al tramonto dipingeva uno strato di caramello sul lago azzurro, rendendo l'acqua dolce come nettare. Nuovi colori adornarono le colline scure e la città in rovina venne tramutata in un castello di dolci. Tuttavia, quando la principessa chiamò il principe per nome, ricevette come risposta solo parole incomprensibili.
La povera principessa non aveva idea che il principe non poteva più rispondere alla sua chiamata.
Un fulmine squarciò le tenebre e il tuono rimbombò nel tacito cielo notturno. I sei nani avevano portato a termine il loro piano. Per festeggiare, prepararono un pentolone e vi cucinarono una zuppa molto densa, con muschio e funghi velenosi. Ma proprio mentre i colpevoli stavano godendosi il banchetto, l'anima spezzata del principe usò tutte le forze rimanenti per lanciare una maledizione sui nani. Per il resto della loro esistenza, si sarebbero sentiti come se qualcuno li stesse bollendo all'interno di un pentolone, incapaci di vedere mai più la luce del giorno.
Tuttavia, uno dei nani avvolse il principe in una tovaglia sporca, intenzionato a riportarlo nella foresta oscura per chiedere aiuto alla principessa, nella speranza di svegliarlo. Nessuno sa se questa decisione fu dovuta a un persistente senso di lealtà verso la principessa o, semplicemente, alla paura della maledizione.