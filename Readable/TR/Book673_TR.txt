...
Okeanidler, Fontaine'den beslenen güzel canlılardır. Bir efsaneye göre, nazik Egeria ilk gözyaşını dökmüş ve ondan da ilk Okeanid doğmuş. Egeria, ejderlere karşı çok büyük sempati duyarmış. Kimilerine göre ise onun insanlığın akıbetine dair derin üzüntüler içindeymiş. Şimdilerde ise geriye kalan tek şey gerçek manası tam olarak bilinmeyen bir mecazi ifade: "Kertenkelenin kemikleri çamura dönüşmüş, oradan da kuğular doğmuş."
Yeni doğan Okeanide, türlerin çeşitliliğini anlamaya çalışmak ve her bir canlıyı sevmek gibi tüm canlı varlıkları anlama görevi verilmiş. Deniz yaşamından gelen Okeanidin bir de şekil değiştirme gücü varmış. Egeria, ondan bu gücü kullanarak canlı varlıkların özünü kendi benliğine kazımasını istemiş. Böylece onun içinde yaşama dair yavaş yavaş bir arzu oluşmuş. İnsanlığı yeterince anlayacak kıvama geldiğinde ise yeryüzüne ilk gözyaşı damlası düşmüş.
Okeanidlerin kökeni işte buradan geliyor.
(Küçük bir dipnot: Belki de böyle bir belgenin bilimsel değerinin olmadığını, somut delillerin Okeanidlerin kökeninin Egeria'dan çok daha öncesine, hatta Remuria diyarına dayandığını düşünüyor olabilirsin ve sadece "Orman Domuzlarının Evrimsel Çeşitliliği: Coğrafi Açıdan Farklı Olan Türler Üzerine Saha İzleme Araştırması"nı gerçek bir araştırma olarak kabul ediyor olabilirsin. Eğer böyleyse sana bir sorum var: Kendi kökenlerimizi keşfetmeye cesaretin var mı? Tanrılar öfkelendiklerinde gökleri gürletirler ve tanrıçalar ise üzüntülerinden ağladıklarında okyanusları oluştururlar. Bu şeylerin hepsi gerçek.)

...
Okeanidlerin bilişsel yetenekleri büyük farklılıklar göstermektedir, bu da kısmen yaşam sürelerindeki farklılıklardan ötürü meydana gelen farklı deneyimlerden ve dünya görüşünden kaynaklanmaktadır. Ancak Okeanidlerin içerisindeki önemli bireysel farklılıkların da bu olguya katkısı çoktur. Bazı Okeanidler kıtanın su sistemiyle ilgili görevleri tamamlayamayacak kadar hantaldırlar ve bu yüzden Fontaine'de kapalı kalarak insanların duygularını sakinleştirmeye yardımcı olurlar.

...
Okeanidlerin sayısını artırmak için herhangi bir eşleştirmeye veya birleşmeye (daha önce üreme, çoğalma ve yayılma kelimelerini kullanmıştık ama hiçbiri de uygun değil gibi) gerek yoktur. Yeteri kadar anlayış ve duygu kazandıktan sonra Su Hükümdarı'na veya bir büyüklerine yaklaşarak... Iıı, bir şey isterler ve böylece bölünerek küçük Okeanidler oluştururlar.
Bu şey oldukça soyut ve isminin insanlara daha anlaşılır gelebilmesi için buna "Sarmal Bölünme" diyoruz. Ancak tam olarak ne manaya geldiği halen bilinmezliğini koruyor. Kimileri bunun ebeveynlerin duyguları ve zekasıyla beslenen bir saf su özü damlacığı olduğuna ve sonunda yeni bir yaşamı beraberinde getirdiğine inanırken, kimileri de bunun Okeanidlerin saf suyla dolu bedenlerinde var olmayan arzuyu harekete geçiren ve element güçlerinin döngüsünü canlandıran, bunun sonucunda da yeni bir yaşamın bu dünyaya gelmesini sağlayan bir çeşit ses, isim veya yasaklı bir söz olabileceğini düşünüyor. Ancak bazıları da var ki onlar bunun bir çeşit izin olduğunu ve Okeanidlerin içindeki hayallere ve arzulara yeni bir isim verilmesini sağladığını söylüyor, tıpkı çağlar boyunca devam eden çocukluk hayallerinin isimleri gibi...
Gelgelelim ki bu, Okeanidlerin arasında bir hikaye ve insanların bunu anlaması imkansız.

...
Tüm yeni Okeanidlerin resmi olarak kayıt altına alınması gerekmektedir. Egeria'ya bir şey olacak olursa (aman saygısızlık olmasın, ömrü bol olsun) yaşlı Okeanidler türlerinin devamını sağlamak zorundadır. Ancak çok daha büyük bir felaket yaşanması durumunda Okenaidlerin başına ne gelebilir?