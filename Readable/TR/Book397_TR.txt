Bir zamanlar, nazik ve güzel bir anne "Tüm Dodokolar bir gün rüzgarı ve dalgaları kucaklamalı, maceraya atılmalı." demiş.
Tam da öngördüğü gibi, Dodokomuzun en iyi arkadaşı Klee bir macera için yıldırım ulusuna gideceğini söyleyince Dodokomuz çok sevindi!
Dodoko, Avcının Yeri'nde Klee ile lezzetli yemekler yemeyi ve ozanların şarkılarını dinlemeyi çok seviyor.
Fakat Dodoko, Klee ile gökyüzündeki yıldızları saymayı ve çelenklerdeki çiçekleri kıvırmayı daha çok seviyor.
Ne de olsa tüm Dodokolar macerada rüzgarı ve dalgaları kucaklamak ister.

Inazuma'ya gitmek için güçlü rüzgarları aşmak, dev dalgaları geçmek gerekir.
Fakat Rüzgar Hükümdarı'nın lütfu olduğu için Dodoko uğuldayan rüzgarlardan korkmazdı.
Dodoko çok cesur olduğu için çetin dalgalardan da korkmazdı.
Elbette Dodoko, Klee'nin bu tür tehlikelere maruz kalmasını istemiyordu.
Fakat en iyi arkadaşlar olarak birbirlerini korumaya söz vermişlerdi.
Dodoko zaten Klee'den uzak kalmak istemiyordu.
Klee olmadan maceralar, açamayan Tatlı Çiçekler gibi yalnız ve üzgün olurdu.
Dodoko, Teyvat'ın her bir karışını karadan veya denizden geçse bile hiçbir anlamı olmazdı.
Bu nedenle tereddüt etmenin bir anlamı yoktu. Dodoko ve en iyi arkadaşı Klee maceraya çıktı!
Tekneye binerlerse gökyüzünde özgürce uçamazlar veya denizde keyifle yüzemezlerdi...
Fakat Klee'nin gülümsemesi ve Albedo'nun hikayeleri onlara eşlik edecekti.
Elbette buna hayır diyemezlerdi!

<image name=UI_KleePictureBook_Alpha/>

Yıldırım ulusu Inazuma'da çiçekler ve çimenler mordur, balıklar ve kuşlar da mordur. Orada her şey mordur!
Albedo her şeyi resmedene kadar mor boyası bitmiş olur.
Ne yazık ki, Klee ve Dodoko'yu resmetmek için orada onlarla olamayacaktı.
Ne de olsa Albedo bir yetişkindi. Zaman zaman yetişkinlerin yaptığı şeyleri yapması gerekirdi.
Neyse ki Klee, Dodoko'nun yanındaydı!
Klee genellikle yapacak keyifli şeyler bulurdu. Dodoko, Klee'nin yanında olduğu sürece hiç sıkılmazdı.

Ayrıca Klee'nin Inazuma'da Sayın Fahri Şövalye, Paimon ve Yoimiya gibi bir sürü arkadaşı vardı.
Böylece hepsi Inazuma'daki gelmiş geçmiş en eğlenceli maceraya çıkmak için Dodokoya katıldı!
Macera! Yaşasın!

Sayın Fahri Şövalye Dodoko'yu devasa Yougou Dağı'na çıkardı.
Kutsal Kiraz Ağacına vardıklarında onca yolu tırmandıkları için o kadar yoruldular ki uyuyakaldılar.
Uyandıklarında hepsinin tengu gibi kanatları vardı!
Klee'nin kanatları kırmızıydı, Yoimiya'nınkiler altın rengiydi ve Sayın Fahri Şövalyenin kanatları maviydi.
Paimon'a gelince... Paimon kanadı olmadan uçabiliyordu, o sebeple kanadı yoktu.
Herkes kanatlarını açınca güçlü bir rüzgar esti.
Vuuu! Tapınak görevlisinin saçı başı dağıldı.
Eyvah, kızdı galiba! Kaçın hemen!

Macera gerçekten çok keyifliydi fakat guruldayan karnı Klee'ye bir şey anlatmaya çalışıyordu.
Hayır! Nasıl unutabilirlerdi? Yemek de maceranın önemli bir parçasıydı!
Ham hum ham hum... Herkes yanında getirdiği onigiriyi yedi ve harika zaman geçirdi.
Dodoko ve Paimon kendi yemeklerini hızla bitirdi. Karnı tıka basa dolan Dodoko, Klee'nin gülümsemesine bakınca düşünmeden edemedi...
Klee ve diğerleriyle karşılaşmak Dodoko'nun hayatındaki en güzel andı!

<image name=UI_KleePictureBook_Alpha_B01/>

Bunu okuyorsan eminim sen de bu büyük maceranın bir parçasısın.
Birlikte maceraya atılmak, birlikte gülmek, birlikte güzel yemekler yemek... Bu deneyimi herkesle yaşadıysan gerçekten iyi bir arkadaş olmalısın.
O zaman Yoimiya'nın havai fişek gösterisine davetlisin.

<image name=UI_KleePictureBook_Alpha_B02/>

Herkes mutlulukla havai fişekleri izlerken Yoimiya şöyle dedi:
"Hayal gücümüz üretmeye devam ettiği sürece zihinlerimiz herkesten daha özgür olacak."
Sonra Klee bir anda bağırdı; "Her zaman dost kalacağız!"
Gördüğün gibi, Dodoko dostlarıyla birlikte olmaktan çok mutlu.
Şimdi sen de Dodoko'nun dostusun. Sen de arkadaşlarınla muhteşem maceralara atılmalısın.
