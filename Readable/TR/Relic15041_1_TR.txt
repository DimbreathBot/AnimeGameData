
Zapolyarny Sarayının dolambaçlı koridorlarında ziyafetlerin ve dansların sonu gelmezdi.
Lüks düşkünü Fey soyluları, ziyafetlere katılmayı en önemli görevleri addederdi.
Zira kaliteli bir şarabın yoğun aroması, en sert kalpleri bile yumuşatabilirdi...
Ayrıca ister büyük ister küçük olsun pek çok devlet işi, genelde masadakiler çakırkeyifken karara bağlanırdı.
 
Soyluların kendi aralarında "deli keşiş" olarak adlandırdığı Profesör Rotwang, son zamanlarda sarayda epey sık boy gösteriyordu.
Bunun sebebi sadece simya ve astrolojideki ustalığı sayesinde Çar'ın gözde hizmetkarı olması
ya da ilginç özdeyişleriyle odadaki herkesi kahkahaya boğması değildi.
Soyluların asıl dikkatin çeken, onun hakkındaki efsanelerdi.
 
Söylentilere göre Grandük Photius, kıskançlığından ötürü bu baş belası yılanı ortadan kaldırmaya çalışmış.
Güzel mi güzel ateş suyunu ölümcül bir zehirle değiştirmiş... Fakat şaşırtıcı bir şekilde profesör, zehirden hiç etkilenmemiş.
Nihayetinde Grandük, keşişin karşısında diz çöküp onun en sadık takipçisi olmuş.
 
Başka bir hikayeye göre dönüşüm sanatında en maharetli Feylerden biri olan Filipov, bir keresinde alenen profesörün araştırmalarının karmaşık aldatmacalardan ibaret olduğunu iddia etmiş.
Keşiş bu ithamlar karşısında yalnızca sakince gülümsemiş. Hemen ardından ise, herkesin gözü önünde yaslı Filipov'un rüyalarında beliren merhum karısının ruhunu çağırmış.
Bu hikayeler, zamanla ziyafetin en çok konuşulan konularından biri haline gelmiş. Ama ne zaman birisi bunların gerçekliğini doğrulamaya kalksa profesör sessiz kalmış.
Belki bu hikayelerin gerçek olup olmaması kimsenin umurunda değildi. Belki de yalnızca şarkılar ve danslar arasında ziyafet misafirlerini eğlendirmek için anlatılıyorlardı.
 
Belki de yerel toplumla hiçbir bağlantısı olmayan bir yabancı, soyluların gözünde daha güvenilirdi.
Tabii onlara başka konularda da yardımcı olabilse daha iyi olurdu.
Ama bu oyundaki oyuncular, kendilerini bekleyen trajik sonu nasıl öngörebilirdi?