
O zalim kudret yüzünden umutlar paramparça oldu, tekrar kavuşmak adına verilen sözler bir bulut gibi dağılıverdi.
Göçebe gezginin yuvası ise bir kez daha ellerinden kayıp gitmişti.

Kibir dolu kötülük sevdiğinin neşesini çalmıştı.
Bitmek bilmeyen bu savaş ruhuna eziyet etmişti adeta.
O yumuşak, neşe dolu ezgiler...
Hepsi, artık buz gibi keskin bir çınlamadan ibaretti.

Yoldaşları için, biricik dostu için, bundan sonra beraber şarap içemeyecekleri günler için.
Özgürlük için, yaşam için ve kızın gülüşünü çalan kötülükten alacağı intikam için.
Çoktan kararını vermişti gezgin. Kalan son telini gerdi ve son okunu fırlattı.

Bu yabancı topraklardaki hayata alışmaya başlamıştı artık. Kafasını kaldırıp masmavi gökyüzüne baktı.
Ah... Demek bu topraklardaki gökyüzü de memleketindekinden farklı değildi...
