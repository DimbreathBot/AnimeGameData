Böylece bilge ejderhanın obsidiyen kapısı Maawe'nin yüzüne kapanmış oldu ve Maawe hayal kırıklığı içerisinde oradan ayrıldı.
Dağdan inerken tüm yol boyunca Maawe'ye yoldaşlık eden Monetoo, bir zamanlar Filojistonla dolu topraklardan iyice uzaklaştıkça ışığını ve sıcaklığını kaybetmeye başlamıştı. Rengi gittikçe kül grisi bir renge bürünmeye ve şarkısının sesi de uzaklaştıkça belirsizleşmeye başlamıştı.
Maawe umutsuz ve üzgün bir halde çaresizce yoldaşını kurtarmanın bir yolunu aradı, anca obsidiyen kapı halen sımsıkı kapalıydı ve bilge ejderhanın genci tekrar görme gibi bir niyeti yoktu.
"... Beni kükürt havuzuna at, buz gibi derinliklere göm..."
Maawe'nin kulaklarına böyle bir ses ilişti. Monetoo'nun konuşma yetisi yoktu ancak Maawe bunu bilmiyordu. Bu yüzden, yoldaşının dileğini yerine getirmeye karar verdi.
Kim bilir kaç saat yürüdükten, onlarca seraptan geçtikten ve ölümcül tehlikelerle dolu sayısız imtihanlardan geçtikten sonra Maawe nihayet kükürt dolu kaplıca havuzlarına ulaştı. Canlılar için yaşanılmaz bir yer olan bu yere yaklaşıldığında bile zehirli gazlar bedeni yakabilir ve kaynayan asitler cildi kavurabilirdi.
Fakat mucizevi bir şekilde, Maawe yoldaşının suretini bu kükürt dolu havuza attığında kaynayan asit gözlerinin önünde berrak bir kaplıcaya dönüştü.
Kabilemizin ilk şairleri de işte bu kaplıcadan doğdu. Biz Meztlilerin de söylediği gibi, "Şairler ve ozanlar kükürtten doğarlar." çünkü onların sözleri gerçekten de yakıcıdır.
Maawe işte bu şekilde Natlan'ın ilk kaplıcasını yarattı.
Böylece Maawe bu kaplıcayı kendisine yuva yaptı. Dört uzvu harika yüzgeçlere dönüştü, ince bedeni yuvarlak bir görünüme kavuştu ve böylece ilk Koholazor oldu.
Tabii Maawe yoldaşını unutmadı. Birlikte yaptıkları onca yolculuktan sonra arkadaşını nasıl unutabilirdi ki?
Maawe duyduğu ve öğrendiği tüm şarkıları kaplıcalardan doğan insanlara, yani atalarımıza öğretti. Bugün bile Meztlilerin nesilden nesile aktardığı şarkılar o kadim çağdan gelen yankılardır.