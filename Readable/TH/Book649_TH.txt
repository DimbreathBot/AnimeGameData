ฉันเคยเห็นเรือสีดำลำหนึ่งในความฝัน
เดินทางผ่านค่ำคืนอันมืดมิดและทะเลหมอกอันมืดมน
ตัวเรือลำนั้นผุพังไปนานแล้ว เสากระโดงเองก็ดูเหมือนหักเป็นส่วน ๆ เช่นเดียวกัน
แต่กลับเหมือนจงใจจะเย้ยหยันเหตุผลของมนุษย์
ชิ้นส่วนที่แตกหักทั้งหมดนี้มีรูปร่างประหลาดและบิดเบี้ยว
สาหร่ายเป็นชั้น ๆ ที่ห่อหุ้มอยู่รอบตัวเรือ เชื่อมต่อเข้ากับชีวมวลทั้งปวง
ดึงเอาภาพสะท้อนอันน่าสะพรึงกลัวใต้แสงจันทร์ออกมา
ทำให้ผู้คนต้องตกอยู่ในความกลัวอย่างเลี่ยงไม่ได้
ราวกับว่าเพียงละสายตาออกไปเล็กน้อย
มันก็จะปรากฏต่อหน้าคุณในวินาทีถัดไป
เงาร่างที่สูงใหญ่และผอมเพรียวยืนตระหง่านอยู่บนดาดฟ้า
เรือนร่างถูกห่อหุ้มด้วยเสื้อคลุมสีดำ และใบหน้าพร่ามัวไม่ชัดเจน
มีเพียงดวงตาคู่นั้น แค่ดวงตาที่เย็นชาคู่หนึ่ง
แค่จ้องมองแวบเดียว ก็เหมือนสลักเข้าไปในจิตวิญญาณของคุณแล้ว
สรุปแล้วมันคือตัวประหลาดจากใต้ทะเลลึก
เป็นเจ้าแห่งของโลกยุคโบราณ
หรือบางทีนั่นอาจเป็นฝันร้าย