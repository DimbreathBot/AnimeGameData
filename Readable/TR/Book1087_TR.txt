...
... Tinet'in hastalığı kötüleşti. Danil onu gücümüzün yettiği en iyi doktora götürdüyse de fayda etmedi. Ona hastalığının ne olduğunu tam olarak söylemeye cesaret edemedik ama o tahmin etti. Zeki kız sonuçta. Bazen keşke bu kadar zeki olmasaydı diyorum, belki o zaman o çelimsiz yüzünde bir gülümseme görürdüm.
Zavallı çocuk! Zor bir mizacı olduğunu ve konuşmayı sevmediğini biliyorum. O ani öfke patlamaları, hastalığının bir sonucu. Gözlerindeki ışık, sönmek üzere olan bir mum gibi titriyor. O cılız alevin canlı kalması için ne yapmam gerekiyor?
...
Tinet artık hastalığından dolayı kervanla yolculuk yapamaz hale geldi. Mavi Kehribar Gölü'nde konaklamaya karar verdik. Burada, kimin inşa ettiği belirsiz bir yer altı deposu keşfettik. Depo, "altın çağın kalıntıları" denilen şeylerle dolu. Tam benlik bir yer. Danil ve diğer kervan üyelerinin de yardımıyla bu yer altı alanını bir atölyeye dönüştürdüm.
...
