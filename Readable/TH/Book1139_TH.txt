Jahoda ฉันรู้อยู่แล้วว่ายังไงเธอก็ต้องกลับมา
ตอนที่เธอเห็นจดหมายฉบับนี้ ฉันคงเดินทางไปยังที่ที่ฉันสมควรไปแล้ว ไม่ต้องเป็นห่วงนะ ฉันเตรียมใจไว้ตั้งนานแล้วล่ะ อย่างน้อย ครั้งนี้ฉันก็ได้เป็นคนเลือกเอง
จี้นั่น... สร้อยคอ... ขอโทษนะ ฉันจำไม่ค่อยได้แล้ว หัวของฉันมันเริ่มเลอะเลือนขึ้นทุกที ปากกาก็ใกล้จะจับไม่ไหวแล้ว...
เอาเป็นว่า ของที่ฉันฝากไว้ที่กิลด์นักผจญภัย เธอก็รับไปเถอะนะ จะคืนเจ้าของเดิมหรือจะเก็บไว้เอง ก็แล้วแต่เธอตัดสินใจเลย
Jahoda ถึงฉันจะไม่ใช่เพื่อนของเธอ และเธอก็ไม่ใช่เพื่อนของฉัน แต่ฉันก็ดีใจมากที่เธอแวะมาพูดคุยกับฉันสักสองสามคำ ฉันขอให้ชีวิตของเธอราบรื่นนะ ไม่ว่าจะเรื่องอะไร ก็ขอให้เธอได้ตัดสินใจด้วยตัวเอง
เขียนไว้แค่นี้แล้วกัน คนอย่างพวกเรา ก็ไม่ได้มีเรื่องราวล้ำค่าอะไรที่ควรค่าแก่การเก็บเอาไว้หรอก
วิ่งไปข้างหน้าต่อไปเถอะนะ Jahoda วิ่งให้เร็วกว่านี้อีก
นอกจากตัวเธอเองแล้ว ก็ไม่ต้องเอาอะไรไปด้วยทั้งนั้น
