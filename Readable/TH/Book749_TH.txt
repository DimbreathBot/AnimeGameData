...ฉันไปรวบรวมข้อมูลจากสถานที่จริงมาแล้ว จึงได้ทราบสาเหตุการระเบิดครั้งแรกของศูนย์วิทยาศาสตร์ Fontaine และเข้าใจเกี่ยวกับเหตุระเบิดครั้งที่สองตั้งแต่ต้นจนจบ ทั้งหมดนี้เป็นเพราะศูนย์วิทยาศาสตร์ Fontaine ต้องการซุกซ่อนปัญหาด้านความปลอดภัยครั้งใหญ่ ที่อาจเป็นภัยต่อนครว่าการ Fontaine อีกทั้งซาก "ห้องปฏิบัติการกลาง" ก็ยังไม่ถูกจัดการให้ปลอดอันตราย ที่นั่นยังมีจักรกลที่สูญเสียการควบคุม, Arkhium ขนาดใหญ่ที่สูญเสียการควบคุม เครื่องมืออันตรายที่ปล่อยกระแสพลังงานสูงออกมาตลอดเวลา และอุปกรณ์อันตรายต่าง ๆ อยู่อีกมากมาย
และเมื่อศูนย์วิทยาศาสตร์ Fontaine จ้างพนักงานมาจัดการงานที่เกี่ยวข้อง แต่เนื่องจากการดำเนินการที่ผิดพลาด จึงทำให้ซาก "ห้องปฏิบัติการกลาง" เกิดระเบิดขึ้นอีกครั้ง ส่งผลให้มีนักวิจัยอย่างน้อยหนึ่งคนเสียชีวิตในอุบัติเหตุนั้น
เท่าที่ทราบมา นักวิจัยคนนั้นชื่อว่า Nacker เดิมทีเป็นหนึ่งในนักวิจัยระดับสูงของกลุ่มวิจัย Arkhium ที่นำโดย Edwin Eastinghouse แต่ทว่าหลังจากเกิดเหตุระเบิดครั้งแรก เขาก็ถูกศูนย์วิทยาศาสตร์ลดความสำคัญลง...

[ตอนท้ายของบทความมีกระดาษโน้ตอยู่สองใบ ซึ่งมีเนื้อหาดังนี้]

"ฉันเก็บมันมาจากบนพื้น ตอนที่ไปดื่มกาแฟในเมือง เหมือนว่ามีคนจงใจทิ้งมันไว้ที่นั่น... แต่ใครเล่าจะรู้ว่า สิ่งเหล่านี้เป็นเรื่องจริงหรือเปล่า?"

"เนื้อหาพวกนี้ไม่ใช่ความจริง มีความคิดเห็นที่รุนแรง รายละเอียดไม่ชัดเจน และมีแรงชักจูงที่แข็งแกร่งมาก ทางศูนย์ยื่นขอทำแบบสอบถามไปถึงกรมการปกครองแล้ว เชิญทุกคนทำงานอย่างวางใจได้เลย"