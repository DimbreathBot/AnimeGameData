Sen Yıldızkapan Uçurumu'na geldiğinde Mona bir süredir seni bekliyordu bile.
Gökteki yıldızlara bakıyor, bilmediğin bir şarkı söylüyordu. Yaklaşırken bir anda içinde ona şaka yapma isteği doğdu ama sen gizlice yaklaşır, onun omzuna vurmaya hazırlanırken Mona şarkı söylemeyi bıraktı.
"Beni korkutmaya çalışıyorsan ne yazık ki çok geç kaldın."

Astrolog Mona Megistus'tan da bu beklenirdi. Denemen başarısız oldu. Yanına oturmak zorunda kaldın. Mona boğazını temizleyip öğretmen gibi konuşmaya başladı.
"Yıldızlar bugün çok güzel. Göğü izlemek için güzel bir gece. Genelde burada duran çifti gitmeye ikna ettiğime göre burası artık 'Temel Astroloji' dersimizi işlemek için mükemmel bir yer."
Hımm. Demek bu yüzden Marvin veya Marla'yı görmemiştin.
"Hadi başlayalım öyleyse."
"'Astroloji', maddenin hareketini belirleyen kanunlar bilimini kapsayan bir terimdir. Bu yönden gök cisimleri sadece yüzeysel bir araştırma konusudur."
Temel başlangıcı kolaylıkla anladın ama Mona konuşmaya devam ettikçe konu daha da karmaşıklaştı ve dersten kopmaya başladın. Yine de Mona konuyu o kadar heyecanlı anlatıyordu ki bölmek istemedin.
Onun açık gri gözlerine ve sürekli yaptığı el hareketlerine bakınca biraz utandın. Bir dakika...
"Kıyafetlerini mi değiştirdin?"
Sorunu beklemiyormuş gibi duran Mona başta biraz afalladı ama hemen kendini topladı.
"Evet. Astroloji öğretmenin olarak bu önemli ana değer katmak için bu yeni kıyafetleri giydim. Bunu... saygı göstergesi olarak görebilirsin."
Biraz suçlu hissederek ciddileşmeye karar verdin. Sarkık, uykulu yanaklarına vurarak gözlerini zorla açtın ve Mona'nın dersini dinlemeye devam ettin.
"Maddenin kanunları aslında çok basittir. Asıl en karmaşık olan insanlığı yöneten kanunlardır. Bu nedenle biz astrologlar..."
Bu sırada kendi kendine düşündün: "Sakın uyuma. Sakın uyuma. Sakın... Zzz..."
Astroloji ustan sessizce "Heh. Ne yapacağım seninle?" dedi.