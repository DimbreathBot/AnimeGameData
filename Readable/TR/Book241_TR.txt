Kaldığımız yerden devam edelim. Kara Tilki Itaru, iki haydudu yani Tokaku'nun Onu İkizlerini yanına almayı başarmış ve üçü yeni bir kahramanlık yolculuğuna çıkmış.

Kahraman üçlüler Konda Köyü'nde dinlenirken, bir anneyle kızına rastlamış.
Onlarla biraz muhabbet edince annenin soy adının Youzan, kızının adının ise Yui olduğunu ve ikisinin de festivale katılmak için uzaklardaki Seirai Adası'ndan Inazuma Şehri'ne gelen müzisyenler olduğunu öğrenmişler. Yoldayken, köyden bir Eflatun Kavun satıcısı onları dolandırmış. Niyeti safiyane gibi davranarak susuzluklarını gidermek için onlara birkaç kavun teklif etmiş. Sonra çok yüksek bir fiyattan daha fazla kavun almaları için ısrar etmiş ama gezgin müzisyenlerin pek parası olmaz zaten. Bu yüzden, dönüş yolu için ayırdıkları bütçenin tamamını da bu pahalı kavunlara harcayamazlarmış.
Tokaku'nun Oni İkizleri fevri hareket eden bir çiftmiş. Olanları duyunca sinirden köpürmüş ve o ikiyüzlü tüccarı lime lime doğrayarak dersini vermeye karar vermişler ama Kara Tilki Itaru'nun başka bir fikri varmış. İkizleri durdurmak için yüksek sesle:

"Yeter. Ne yapmamız gerektiğini biliyorum." demiş.

Anneyi ve kızını teselli etmiş:

"Endişelenmenize hiç gerek yok. Tüccarla konuşacağım. Göreceksiniz, aklını başına toplayacak."

Itaru, dolandırıcı tüccarı bulmaya gitmiş.