
Yabancı, dondurucu kış soğuğunda bir başkası uğruna umudun peşinde düştü yollara.
İçkisini içtiği bardak bile buzdan oyulmuştu.

Bardaktan içtiği acı şarabın her yudumu, sanki bir buz parçası yutmuş gibi batıyordu boğazına.
Şüphesiz sıradan biri bu histen rahatsız olurdu fakat suskun kahramanımız için bu bir keyifti adeta.

Buz kadar sessiz bir savaşçıydı kendisi, yıldızlardan inen soğuk rüzgarların yolunu bedeniyle kesiyordu.
Onun tarafından korunmaya dayanamayan ressam kız, sevdiği adama son talimatlarını verdi:

"Olur da korku ve çaresizlik içinde boğulmuş hissedersen kendini, olur da geri dönemeyecek hale gelirsen..."
"O halde lütfen hayatına devam et. Kıyametimize ilerlerken eşlik etme bize. Sen de karların arasında solup gitme."

Yolculuğuna hazırlanmak için acı şarabından bir yudum aldı savaşçı. Kızın yaşlı gözlerine daha fazla bakamadı.
Ardından karlarla ve hikmetlerle dolu bir ülkeye doğru bitmek bilmeyen bir yolculuğa koyuldu.
