Al mio adorato figlio, Zushi Chouji.

Se stai leggendo questa lettera, spero potrai perdonarmi.
Lasciarti mi lacera il cuore, ma non ho altra scelta.
Ti prego, non perdere la speranza nella vita o in me... Proprio come non abbiamo mai abbandonato la speranza che tuo padre, mio marito, sia ancora vivo.
La presenza del Tatarigami sull'isola è molto pericolosa: ti prego, fa' attenzione.
Quando il Tatarigami sarà debellato, anche la guerra finirà presto. Quando arriverà quel momento, le due fazioni probabilmente deporranno le armi e inizieranno a collaborare per ripulire quest'isola dalla corruzione.
È un peccato che difficilmente sarò lì per vederlo coi miei occhi.

Forse, in futuro, ti imbatterai in persone che cercheranno di approfittare di te o di farti del male. Ma non smettere di credere negli altri a causa loro. Al mondo ci sono sempre più persone buone che malvagie.
Tutto andrà meglio una volta che questa guerra sarà conclusa.
Ma ti prego, non seguire i miei passi o affrettarti a venire da me. Te lo chiedo come madre.
Continua a credere e a coltivare la speranza che un giorno tornerò.
Tornerò, e mi scuserò di persona con te e tuo padre.
Ti prego, attendi quel giorno.
