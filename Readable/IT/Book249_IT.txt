Dieci anni prima...
A 25 anni luce di distanza...

Con la nazione sotto il governo dello Shogunato di Suruga, lamenti angosciati riempivano le strade, con la gente che soffriva terribilmente.
Al tempo lo Shogunato di Suruga era governato dal Seii Tai-Shogun Imagawa Ujizane. Quattro anni prima, dopo aver finalmente decapitato il re dei demoni Danjouchuu, il regno di terrore del Tai-Shogun ebbe inizio.
Fu in queste circostanze che il nostro maestro spadaccino, libero e senza restrizioni, vagava per le terre.
Il suo nome era Bitchuu Kyuubei, ed era conosciuto come Shinkurou, il giustiziere.
Bitchuu Kyuubei non era un ronin come tanti. Si dice che un tempo fosse lo stratega più fidato di Sua Eccellenza il Tai-Shogun, finché un giorno non venne incastrato da un rivale. Data la natura paranoica dello Shogun, non ebbe altra scelta che fuggire dallo Shogunato e rifugiarsi in zone selvagge.

Quel giorno, Shinkurou se ne stava sul fianco di un monte a fissare l'orizzonte. Ma qual era l'oggetto del suo interesse?
I campi che si stendevano a vista d'occhio? No.
La catena montuosa in lontananza? Nemmeno.
Era la strada che si stendeva davanti a lui? Sì! Ma non solo.

Cos'era dunque l'oggetto dell'interesse di Shinkurou...?
I contadini che avevano pagato i servizi dello spadaccino con del riso tremavano dalla paura, troppo spaventati per chiederglielo.

A quanto pare, solo lo spadaccino taciturno conosceva la risposta a questo interrogativo.