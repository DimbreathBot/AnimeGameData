
Un atlante dei venti.
Una copia dell'atlante relativo al clima delle regioni settentrionali, presentato sotto forma di poesie e immagini.
È composto da decine di migliaia di odi, ognuna dedicata a una singola nuvola o vento, chiamandoli per nome.
L'atlante delle nuvole diede forma ai venti e le odi infusero in loro personalità.
La miriade di venti amorfi ora sono amici e familiari agli occhi di Barbatos.

Le leggende narrano che nell'antichità Barbatos evocò i Quattro Venti con la versione originale.
Sciolse la neve, scacciò le bestie, evocò la pioggia e costruì Mondstadt.
Permise che l'atlante fosse condiviso e copiato tra le persone, dandogli il nome di Atlante delle nuvole.
Purtroppo, nulla sopravvive alla prova del tempo. Nelle copie sopravvissute mancano alcuni disegni e odi.
Tuttavia, la conoscenza fu trasmessa al pubblico sotto forma di ballate e leggende.

Le storie dei mille venti non sono andate perdute, perché Barbatos le custodisce ancora.
Quando Barbatos si oppose alle ali oscure del drago malvagio Durin,
cantò ai mille venti e invocò il Drago del vento.
Chi detiene questo atlante avrà tra le sue mani i veri nomi dei mille venti e di tutti i loro poteri.

Ora il cielo sopra Mondstadt è calmo e azzurro.
Barbatos e Dvalin hanno trovato un nuovo posto da chiamare casa.
L'atlante, intanto, è stato affidato a una persona degna di tale onore.
