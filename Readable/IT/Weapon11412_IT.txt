
Questa è la prova che ti trovi in questo mondo per vie speciali.
Solo chi ha sfidato il "mondo" può brandire una tale spada.

L'ultima volta che questa spada è stata brandita, l'umanità stava cercando di preservare un mondo condannato.
Quel mondo era la loro unica e ultima dimora.
Questa spada è stata brandita per sfidare quel fato di distruzione.
Tuttavia, brandire l'acciaio contro la legge universale secondo cui "tutti gli esseri viventi un giorno dovranno perire..."
deve sicuramente essere sembrata una follia.

In realtà, quando ci si trova di fronte a un fato così ineluttabile e ci si scontra con l'oscurità divoratrice di stelle,
quale arma bisognerebbe brandire? Solo una spada può prestarsi per l'occasione.
Se non altro, porterà il ricordo di coloro che andarono incontro alla propria fine senza paura...

Nel brandire questa spada, si è alla ricerca di risposte nascoste in questo mondo.
In questo mondo, un'arma del genere può essere usata senza problemi.
Non per il fatto che l'universo qui non proietta ombre, e certamente non semplicemente perché si adatta all'estetica di questo mondo...
Ma perché questa ricerca è il motivo per cui ti ritrovi qui.

Quando il passato è polvere, il futuro è alle porte
e il presente svanisce, puoi fare affidamento sul filo di questa lama.
Possedere un'arma per l'autodifesa è, naturalmente, una buona idea. Dopotutto, questa è stata forgiata per gente come te.
Gente che affronta sfide e s'imbarca in ricerche.
Prendila, cammina su questa terra

e affronta tutte le sfide e i misteri che ha da offrirti.
