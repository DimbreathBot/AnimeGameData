
Herkes, şahinin korumasının Favonius'tan gelen bir lütuf olduğunu bilirdi.
Çok azı ise Favonius'un lütfunun uzak bir kabileden geldiğini bilirdi.

Eski soyluların zorbalığı altındaki Mondstadt, artık özgürlük istiyordu.
Rüzgar diyarında sürgün halde olan yabancı savaşçı esir alınmıştı.
Ancak yine de adaletsizliğe ve düzenbazlığa boyun eğmedi, bunun yerine göz alıcı bir örnek oluşturdu.
Barbar soyluları alaşağı etti, şövalyelik düzenini ve Kiliseyi kurdu.
Nihayet tanrılarla birlikte yürüdüğü için şanslı hissediyordu.

Yaşadığı tüm zorluklara ve kahramanlıklarına tanık olan şey ise kılıcıydı.
Mondstadt'ta adaleti sağlama konusundaki başarısının bir kanıtıydı bu.
Bu kılıcı savururken, onun amansız ruhunu hissedebilirsin:

Zulmedilenler için adalet.
Zincire vurulanlar için özgürlük.
Aldatılanlar için bilgelik.
Adaletin ve özgürlüğün rüzgarı rehberin olsun.
