Dopo aver condotto personalmente una serie di interviste sul campo, ho scoperto l'intera storia della prima esplosione avvenuta all'Istituto di ricerca di Fontaine, così come i fatti relativi alla seconda esplosione. Tutto è nato dai tentativi dell'Istituto di nascondere un'immensa minaccia, così grande da mettere a rischio la sicurezza dell'intera Corte di Fontaine. Il succo è che le rovine del Laboratorio centrale nascondono ancora molti rischi e non sono state rese sicure: esse contengono pericoli come vaste quantità di Arkhium e Meka fuori controllo, strumentazione in grado di rilasciare potenti impulsi energetici e altri dispositivi altamente nocivi.
Per di più, quando l'Istituto ha inviato del personale per affrontare il problema, alcuni errori operativi hanno portato a una seconda esplosione delle rovine del Laboratorio, causando la morte accidentale di almeno un ricercatore.
A quanto pare, la vittima si chiamava Nacker ed era un ricercatore senior del gruppo di ricerca sull'Arkhium guidato da Edwin Eastinghouse. Era stato deliberatamente messo ai margini dall'Istituto dopo la prima esplosione...

(Alla fine sono allegate due note.)

"L'ho trovato per terra mentre prendevo un caffè in città, come se l'avessero fatto cadere lì di proposito... Qualcuno può confermarne la veridicità?"

"Il testo è assolutamente falso, scritto con estrema faziosità e dettagli approssimativi al preciso scopo di fuorviare i lettori. L'Istituto ha trasmesso il documento alla Maison de la Garde per accertamenti. Puoi continuare a lavorare in tutta tranquillità."