
Una lancia d'onore tra i Cavalieri di Favonius. Viene usata come arma cerimoniale durante le parate e le rassegne, ma è anche una nemica affilata e mortale dei mostri.
Studiando l'albero che resisteva al vento, gli artigiani e gli studiosi di Mondstadt avrebbero imparato molto sull'affinità elementale.
Questa lancia resistente non occupa soltanto un posto d'onore speciale tra i cavalieri: è anche la cristallizzazione del duro lavoro e dell'abilità artistica dei difensori della città.
Con essa in mano, ricorderanno sempre di essere disciplinati, e di difendere la libertà di Mondstadt.

In effetti, molte persone hanno usato varie lance come loro armi, usando il vantaggio della portata per compensare la scarsa abilità in combattimento.
Anche delle persone comuni inesperte potrebbero armarsi di bastoni di legno affilati, e forse sarebbero dei degni avversari per l'acciaio dei soldati addestrati.
Per celebrare il rovesciamento dell'aristocrazia furono piantati dei lunghi pali, pennoni e forconi in tutte le zone verdeggianti della città.

Un tempo, era richiesto a tutti i nobili di studiare l'arte della spada, affinché potessero accrescere la loro forza e saggezza.
A quei tempi, l'arte della lancia era riservata a traditori e gladiatori stranieri.
Ma c'era una volta un nobile rampollo che brandiva una lancia.
Dicono che Eberhart era noto per godersi la brezza notturna mentre prendeva le prime gocce di rugiada con la punta della sua lancia.

Eberhart, figlio illegittimo, sognava di riconquistare la gloria e l'orgoglio dell'antica nobiltà.
Tuttavia, aveva bisogno di più potere per distruggere queste fondamenta marce. Così...
Sia che si trattasse di istigare suo fratello legittimo a seguire il suo sogno di diventare un ladro fantasma, prima di ingannarlo e costringerlo a fuggire,
in modo che potesse usurpare quella legittimità,
o che si impegnasse nel diventare il discepolo di una certa strega armata di lancia per apprendere la falla fatale nella sua arte,
in modo da ucciderla meglio...

"Che importa se coloro che verranno dopo dovessero disprezzarmi? Farò qualsiasi cosa per raggiungere i miei obiettivi".
