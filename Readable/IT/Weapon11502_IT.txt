
La zanna perforacielo.
Una volta perforò le squame nere e dorate del Regno dell'Abisso,
sgozzando i figli degli antichi peccatori.

Un tempo, Mondstadt era minacciata dal drago Durin.
La sua invidia per la prosperità di Mondstadt generò il male, avvelenando la terra.
In quei giorni bui, Mondstadt era circondata da mostri e terre desolate.
Accogliendo le richieste di aiuto del popolo, l'Archon di Anemo discese e risvegliò Dvalin.
Dvalin cavalcò il vento e salì in cielo, combattendo per la vita.

Benedetto dall'Archon di Anemo, Dvalin affrontò il drago oscuro.
Le nuvole vennero squarciate e il cielo si tinse di rosso, come se per Mondstadt fosse arrivata la fine dei giorni.
Alla fine, le zanne benedette di Dvalin perforarono la gola di Durin.
Durin cadde, ma Dvalin venne avvelenato dal sangue contaminato di Durin.

Incapace di sopportare il dolore, Dvalin perse i sensi.
Nemmeno i bardi più istruiti sapevano dove si trovasse.
Passarono secoli, e il sacrificio di Dvalin venne quasi dimenticato da Mondstadt.
Quando finalmente Dvalin si risvegliò, il suo amico e il suono confortante della sua lira non c'erano più.
E coloro che un tempo proteggeva, ora erano intimoriti dalla sua presenza.

L'onore sarà restaurato, il veleno purificato,
le ballate restituiranno la memoria dimenticata al popolo.
Questa spada rappresenta una preghiera. Che il nome di Dvalin sia ristabilito.
