(Un vecchio taccuino sul quale qualcuno ha scritto con una grafia molto ordinata.)
Potresti trovare strano che un taccuino sia stato messo di fronte alla porta, vero? Beh, direi che così è più evidente.
Spero che non sfoglierai questo taccuino mentre stai entrando nella stanza oltre quella porta, perché a quel punto non potrò fare più nulla per te.
Se non hai ancora oltrepassato la porta, non entrare! È una trappola che ti chiuderà dentro!
Vedi le incisioni all'ingresso? Sono segni lasciati per noi da un avventuriere anziano. È la seconda volta che le vedo e, a giudicare dalla grafia, devono essere opera della stessa persona...
Non ho incontrato questo anziano, ma stando ai miei calcoli mi ha già salvato due volte.
Grazie davvero, chiunque tu sia!

Beh, anche se fossi stato nella sala segreta, per qualcuno eccezionalmente intelligente come me trovare la via d'uscita sarebbe stato sicuramente un gioco da ragazzi ma, come si dice, "gli avventurieri veramente intelligenti non si mettono mai in serio pericolo"...
Perciò non metterò alla prova la mia fortuna.

Quindi, lasciami indovinare: non hai notato le incisioni e il mio taccuino ti ha salvato. Non dimenticare di ringraziarmi!
Eheh, dopo raggiungerò le rovine lassù, così potrò godere di una vista panoramica sul mare. La vista sarà sicuramente splendida. Non vedo l'ora di vantarmi con i miei amici.

Wolfgang