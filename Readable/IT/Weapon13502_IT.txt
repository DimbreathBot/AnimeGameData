
Una colonna che sostiene il cielo.
Il vero compagno dell'Archon di Anemo non ha mai vacillato nel suo desiderio di proteggere la Terra del vento.
Questa risolutezza incrollabile sostenne il Drago del vento durante la battaglia mortale contro la sua vile nemesi.

Nei tempi antichi, l'oscuro drago Durin, bramoso della pace di cui godeva Mondstadt, si fece avanti per profanare la terra.
Le ali nere di Durin oscurarono il cielo, rilasciando nubi di fumi tossici,
al punto che nemmeno i mille venti erano in grado di contenere la loro pestilenza e putrefazione,
così cadde la pioggia nera dal cielo, e il fragore di tale diluvio affogò le urla e i lamenti della gente.
L'Archon di Anemo fu risvegliato dal suono della loro agonia, e il suo cuore fu trafitto dalla loro disperazione.
Così convocò Dvalin al suo fianco e, avvolti da una tempesta, si fecero strada in quel cielo avvelenato.

Il grande drago si lanciò con un grido, creando una spaccatura nel nembo nocivo che aveva generato il drago oscuro.
A seguire, con le sue ali generò un rapido turbine che distrusse quelle nuvole venefiche.
Dvalin afferrò il drago velenoso con i suoi possenti artigli, salendo ad altezze che nemmeno le nuvole riescono a raggiungere.
La pioggia velenosa si disperse non appena superarono le nuvole, e il cielo infuocato divenne il campo di battaglia dei draghi.

Alla fine il drago del vento trafisse la gola del suo nemico con le sue zanne taglienti, e i con i suoi grandi artigli strappò il suo cuore corrotto.
La creazione dei peccatori, piena di eterno rimpianto, precipitò dal cielo incontaminato e cadde in rovina su una vetta innevata.
Quella feroce battaglia nel cielo lontano aveva così difeso la gente dell'Archon di Anemo.
Ma nel momento del trionfo, l'icore velenoso del suo nemico era fluito tra i suoi denti e nelle sue viscere.

Il dolore inaridì le ossa e il midollo del grande Drago del vento, e nella sua agonia si rannicchiò nelle profondità di un'antica rovina.
... Curando le sue ferite, Dvalin credeva ancora che un giorno sarebbe stato risvegliato.
Avrebbe di nuovo solcato i cieli, disperso l'oscurità e cantato al suono della lira dell'Archon di Anemo, il suo caro amico.
