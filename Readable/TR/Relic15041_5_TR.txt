
Karanlık felaket henüz ulusları yutmamıştı,
insanlar hâlâ son altın çağlarının tadını çıkarıyordu.

Söylenene göre yıllar boyunca ulusların dört bir yanını dolaşan hikmetli ve yetenekli bir araştırmacı varmış.
Çoktan tüm Rtawahist günlüklerini okumuş ve Kuzey Diyarının tüm kütüphanelerini taramıştı.
Ancak en eski kayıtlarda bile bulamamış istediğini...
Bu dünyaya ait olmayan, mucizevi zifiri karanlık Cenneti arıyordu.

Bilinen dünyanın her köşesine ayak basmıştı, yalnızca gelişimin el değmediği çorak topraklara uğramamıştı.
Nod-Krai olarak bilinen kuzeydeki uç diyardı burası. Snezhnaya Çarının burayı keşfetme ve kullanma emri vermesinin üzerinden yalnızca birkaç yıl geçmişti.
Bu diyarda ne önemli araştırmacılar yaşamıştı ne de kadim bir medeniyetin kırıntıları vardı.

"Tüm hayatımı boşa harcadım! Burası son durağım olacak."
diye düşündü Nod-Krai'a doğru yola çıkmadan önce.
"Umudum kalmadı ama şimdi pes edemem."

Belki de dileği çoktan duyulduğu ve gerçekleştiği için olacak ki, uzun zamandır peşinde olduğu gerçeği bir kez daha gördü.
Sonunda o zifiri karanlık Cennete açılan günah yolunu keşfetmişti.
Geriye sadece rüyalarını süsleyen kapıyı kendi elleriyle açmak kalmıştı.
Ne olursa olsun, nasıl bir bedel ödemesi gerekirse gereksin...