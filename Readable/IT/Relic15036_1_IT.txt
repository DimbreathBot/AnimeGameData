
Egli raccontò al giovane dagli occhi scarlatti e ai suoi eroi delle prove e delle tribolazioni che aveva affrontato.
Si dice che il re della città ineffabile un tempo radunò abili artigiani provenienti dalle tribù.
Nel sottosuolo, dissotterrò mastodontiche costruzioni bestiali, le cui ali un tempo catturavano il vento come enormi stendardi. Tutto per soddisfare le sue ambizioni.
Ma il comportamento imprevedibile del re era ormai noto a tutti, e così, il giorno in cui finalmente scandagliò i segreti più reconditi,
accese un grande fuoco, intenzionato a darli alle fiamme, e con essi tutti coloro che li conoscevano, seppellendoli insieme alle rovine oltre la porta di pietra...

In quell'inferno che tutto consumava, mentre un artigiano ormai spacciato giaceva sgomento e in punto di morte,
la testa di pietra pianse una lacrime dorata, che cadde nell'occhio dell'uomo impartendogli conoscenza.
Parlò di gigantesche creazioni che vide durante il suo delirio, e del mormorio di elaborati macchinari.
Parlò di ombre mosse da fiamme ondeggianti, che si arrampicavano dal lontano orizzonte fino al disco lunare che si stagliava nel cielo.

"Quindi, è quella lacrima d'oro..." "La fonte del tuo fiume di storie favolose?"
Questo chiesero ridendo gli eroi gemelli, che avevano considerato la storia un mero raccontino.
Sentiva l'incredula giocosità nel loro tono, un modo di parlare che li aveva sempre distinti. L'uomo era ormai abituato al loro atteggiamento.
Sentendo su di sé lo sguardo curioso della giovane donna, si sforzò di ridere a sua volta, al punto da provocarsi dolore nei suoi poveri muscoli facciali.

In realtà, aveva visto molto altro in quelle fiamme che avevano quasi ridotto in cenere la sua vita: motivi dorati semoventi,
un'altra via per fuggire dalle rovine, nonché le molteplici e ferree regole fondatrici di quell'impero che si estendeva in ogni dove.
Ma queste ultime potevano risultare al di là della comprensione dei giovani...
Mise da parte la sua coppa di vino, sul quale non scorreva che qualche goccia in basso a sinistra.

Forse, quando finalmente la polvere si sarebbe placata e l'antica pietra angolare fosse stata rimessa al suo posto,
e quando il mondo intero avrebbe ormai voltato pagina, avrebbe potuto rivelare tutto. Di questo lui si compiaceva,
poiché, da molto tempo, le sue fantasie più sfrenate riguardavano la realizzazione di un brillante muro imperiale per il nuovo re.