—Atto IV: Processo al lume di candela—
Protagonista maschile: Fan Jie
Protagonista femminile: Zixin
Antagonista comico: Wu Wang

Scena I
(Fan Jie indossa una vestaglia ed è in alto a sinistra sul palco, Zixin è seduta da sola alla destra del palco)
(Dongtang, appassionato)
Fan Jie: "Oh, criminale maledetto, hai avuto l'ardire di rapire una fanciulla in pieno giorno! La mia amata soffre e io ne sono addolorato".
Fan Jie: "Ricade dunque sulla mia spada il compito di punire chi ignora la legge".
Fan Jie: "Andiamo, dunque".
(Fan Jie incita il suo cavallo per raggiungere la roccaforte di Wu Wang)
(A parte)
Fan Jie: "Ho cavalcato di corsa fin qui, inseguendo l'allegro baccano da lontano".
Fan Jie: "Pertanto, questa dev'essere la tana del lupo".
Fan Jie: "Se voglio salvare Zixin, devo esplorare con cura il loro covo".
Fan Jie: "Ottimo piano. Andiamo!"
(Fan Jie esce, saltando oltre il muro sul retro)
(In 4/4)
Zixin: "Qui dentro ho solo una lanterna e delle candele mezze consumate... E lì fuori si annidano i lupi e le tigri."
Zixin: "Chi mai avrebbe potuto prevedere un disastro come questo? E come farò a fuggire da questo alveare di malvagità?"

Scena II
(Wu Wang entra da destra attraverso una porta, ubriaco)
(Ad alta voce)
Wu Wang: "Vado e vengo come mi pare e piace, caschi il cielo e pure gli dèi se non sarò contento!"
(A parte)
Wu Wang: "Ahah, oggi ne ho rapita una, nevvero? Eheh".
Wu Wang: "Che signorina incantevole. Davvero incantevole".
Wu Wang: "Ora che ci siamo divertiti come d'abitudine, è il momento di incontrare la bella fanciulla!"
(Dongtang, andante calmo)
Zixin: "Ecco che torna quel furfante impetuoso e ubriacone. Ma ho ancora un vantaggio essenziale!"
(A parte)
Zixin: "Non mi avrai mai!"
(Wu Wang insegue Zixin, che lo colpisce col candeliere. Wu Wang cade a terra e lei si accascia a terra dal sollievo)
(Dongtang, andante calmo)
Zixin: "In mezzo a questa confusione, ho avuto un colpo di fortuna! Ora scapperò, tremando".
(A parte)
Zixin: "Fuori non vedo neanche una luce. Come fa a essere così buio?"
Zixin: "Forse dovrei riaccendere questa candela..."
Zixin: "No, sarei in pericolo se venissi catturata di nuovo!"
Zixin: "È meglio se la tengo spenta e mi faccio strada a tentoni nel buio della notte".
Zixin: "Sì, farò così".