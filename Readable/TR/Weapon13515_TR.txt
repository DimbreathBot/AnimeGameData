
Günümüzün en bilgili ozanlarının bile şarkılarını söylemediği bir çağdı o çağ.
Eskinin uzun ömürlü canlılarının çoğu vahşi hayvanlardı fakat gözlerinde kaos vardı.
Bir zamanlar her şeye sahip olan hükümdarın pençeleri artık çürüyüp toza karışmıştı.
Ötedeki dünyayı kendine hedef bilen kral, kendi yokluğunda döngüleri yönetmesi için ayları gönderdi yukarıya.
Dirilişinden sonra ay, o çağdan kalan dağınık anıların toza dönüşen toprak gibi solup gittiğini hissetti.
Artık gerçek gelmiyorlardı, bir anlığına belirip kaybolan düşünceler gibiydiler.

Bir keresinde Işığın ve Alevin Efendisi'nin peşinden üç yeşim ay tahtında oturan ay iradelerini ziyaret etmişti.
O zamanlarda kralın tahtı boştu ve göklerden gölgeler yağıyordu, her ejder lordu ise kendi istediğini yapıyordu.
Işığın ve Alevin Efendisi, yıldızların arasındaki sise girip kaybolan kralın izini bulmak umuduyla ayın iradelerinden yardım istedi.
Fakat aldığı tek yanıt, üç farklı saray salonundaki üç ayrı sessizlik oldu.
O günden sonra karla kaplı uçsuz bucaksız topraklar karardı, yanardağlar buzla tıkandı.
Yine de konuşmadılar, konuşamadılar.
Gerçi o çağ, üçün hâlâ üç olduğu bir çağdı.

Göğün ötesinden gelen yağmacı, ezeli yaratıcının yerine geçti ve üç iradenin dünyayı döndüren yeminlerinin sahipliğini ele geçirdi.
Fakat karanlığın yozlaştırdığı kral geri döndüğünde öfkesi sınır tanımıyordu.
Bu nedenle Işığın ve Alevin Efendisi, eski ustasının çağrısına yanıt verdi ve uzun süredir uyuduğu sahte ölümünden uyandı.
Lordları ve naibi yıldız keşfinden alıkoydu ve ay dövme mucizesini yeniden oluşturma çabalarına bir son verdi.
Yeşim taçlı tanrıçalar, ejder soyunun krallığına hakikaten bu kadar kolay mı ihanet etmişti?
Ne yazık ki cevabı bilen hiç kimse o savaştan sağ çıkmadı.

"Muğlak imgeler hatırlıyorum yalnızca."
Bedenini yeniden inşa eden ve onun için bu silahı yapan kıza açıkladı bunu.
Fakat kız onun tahmin ettiğinden daha zekiydi ve sorgulayan bakışlarını bastırdı.
O günden itibaren bu sırrı o saklayacaktı: Gök halkası parçalandığında yeşim levha gökten yere düşmüştü.
Ejderhalar onlara ihanet eden ayların ölümüne zalimce sevindi, fakat onun için bu bir hatırlatmaydı.
Yıldızlardaki saraylarında uzanan sessiz gölgelerin, gözleri önünde düşen Ay'ın kalıntısını nasıl sessizce sakladığını anımsadı.
O kalıntı şimdi kasırga mekanizmasının merkezinde yer alıyor.
Kimsenin bilmeyeceği bir yerde gizlenerek bugün dahi güvenle saklanmaya devam ediyor.