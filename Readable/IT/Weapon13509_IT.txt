
La naginata era un'arma letale, in grado di tagliare via le impurità disperse.
E colei che la brandiva era la guardiana della via verso l'eternità.

Quando colei che era sopra le nubi in tempesta guardò il tanto amato mondo mortale,
vide i litigi superficiali e le fugaci ossessioni degli umani,
nate da affetti inutili e desideri senza controllo, entrambi nemici dell'eternità.
I fulmini avrebbero spazzato via le erbacce che disturbavano il mondo immutabile.

"Bene... Che tipo di eternità si rispecchierà negli occhi di ███?"
Ricordò vividamente questa domanda, che un membro del clero le pose mentre agitava la bottiglia e beveva vino con lei sotto l'albero di sakura.

Una domanda assolutamente inutile.
La risposta di lei si perse nel fiume d'alcol,
ma in quei ricordi trovò la risposta innumerevoli volte.
Bisogna sfoltire gli alberi da frutto per migliorarne la qualità, e potare i fiori delle piante da usare nella produzione delle tinture.
In quel paradiso eterno non era ammesso neanche un minuscolo segno d'impurità.

"Ah, eppure...
Usare la grandiosa lama di luce per estirpare ogni ossessione ed eliminare la possibilità che un sogno possa metter radici e appassire da solo...
Un mondo sereno che non tollera alcun litigio, conquista o perdita... sarà un mondo amnesico, perso in sé stesso."
Persino nel cuore dell'eternità vedo ancora chiaramente i miei vecchi amici e sento il fresco profumo dei fiori di sakura.

Non vi dimenticherò mai, né dimenticherò mai tutto ciò che si è perso negli anni.
Dopotutto...

aveva assistito alla nera distruzione che aveva consumato i suoi cari:
come poteva non pensare che l'aberrante natura della vita e della morte, l'indecifrabile sorte stessa, fosse sua acerrima nemica?
Ma poiché nessuno può sovvertire l'impermanenza del mondo e la natura arida di questa partita,
lasciamo che l'eutimia eterna del suo cuore porti avanti la sua amata nazione.