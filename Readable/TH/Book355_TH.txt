เกี่ยวกับ "Kasen ทั้งห้า":
Kasen ทั้งห้าเป็นบุคคลในตำนานโบราณของ Inazuma เนื่องจากพรสวรรค์ด้านดนตรีและการประพันธ์ จึงได้รับการขนานนามว่า "Kasen ทั้งห้า" กล่าวกันว่าผลงานของพวกเขาเป็นที่โปรดปรานของท่านโชกุนอย่างยิ่ง ในทุก ๆ ปี พวกเขาทั้งห้าจะรวบรวมผลงานชิ้นใหม่ และส่งคนไปยัง Tenshukaku เพื่อมอบชุดบทกวีให้กับท่านโชกุนได้เชยชม
Kasen ทั้งห้าประกอบด้วย "Suikou", "Aoi no Okina", "Akahito", "Sumizome" และ "Kuronushi"
แต่ชื่อจริงของพวกเขาทั้งห้ายังไม่เป็นที่ปรากฏ ทฤษฎีที่เป็นที่พูดถึงกันอย่างแพร่หลายคือ เพราะเรื่องราวของ Kasen ทั้งห้าถูกหยิบยกขึ้นมาแสดงบนเวทีซ้ำแล้วซ้ำเล่า และเพื่อให้ผู้ชมสามารถแยกแยะตัวละครได้ง่ายขึ้น จึงได้ใช้การแต่งกายด้วยสีที่แตกต่างกัน ได้แก่ สีเขียว สีฟ้า สีแดง สีขาว และสีดำ เมื่อเวลาผ่านไป ผู้ชมจึงเริ่มพูดถึงพวกเขาตามสีเหล่านี้ แต่ถึงอย่างไรก็ยังพบคำอธิบายอื่น ๆ เช่น "Suikou ได้มาจากชื่อกระท่อมหญ้านามว่า 'Suikou Hut' ที่เขาพัก" หรือบ้างก็ว่า "Akahito ได้ชื่อนี้มาเพราะเขาชอบลงตราประทับสีแดงไว้ในผลงานของตัวเอง" เป็นต้น
...

เกี่ยวกับ "เรื่องราว Kasen ทั้งห้า":
ภาพลักษณ์ของ Kasen ทั้งห้าหยั่งลึกลงในจิตใจของผู้คน และผลงานที่มีพวกเขาเป็นตัวละครหลักก็เป็นที่นิยมอย่างมากใน Inazuma
แต่ที่น่าเสียดายก็คือ ถึงแม้เรื่องราวของ Kasen ทั้งห้าที่มีเนื้อหาแตกต่างกันจะเคยเป็นที่นิยมมาก แต่จนถึงวันนี้เรื่องราวเหล่านี้กลับหลงเหลือเพียงไม่มาก เป็นไปได้ว่ามันอาจจะสูญหายไปในช่วงภัยพิบัติเมื่อห้าร้อยปีก่อนแล้ว
จากข้อมูลที่มีอยู่ ในยุคทองของการเขียนเรื่องราว Kasen ทั้งห้า เรื่องราวเหล่านี้เกือบทั้งหมดเป็นไปตามรูปแบบเดียวกัน นั่นคือ เขียนกวีสี่บทต่อเนื่อง กวีแต่ละบทจะถ่ายทอดมุมมองของ Kasen หนึ่งคน เมื่อรวบรวมกวีสี่บทจะถือเป็นเรื่องราวที่สมบูรณ์ แต่ที่น่าสนใจก็คือ ในเรื่องราวเหล่านี้กลับไม่มีบทเฉพาะที่ถ่ายทอดจากมุมมองของ "Kuronushi" เลย
...

สรุปข้อมูลส่วนตัวของ Kasen ทั้งห้า:
Suikou: ชอบดื่มสาเก เกิดในครอบครัวธรรมดา มีบุคลิกที่อิสรเสรีและเรียบง่าย ว่ากันว่าเขาได้ชื่อนี้มาจากกระท่อมหญ้านาม "Suikou Hut" ที่เขาอาศัยอยู่

Aoi no Okina: ชายชราที่เล่นหมากรุกได้เก่งกาจ นอกจากบทกวีแล้ว เขายังมีผลงานนิยายที่ตกทอดมาอีกด้วย ว่ากันว่าแท้จริงแล้วเขาเป็นเจ้าหน้าที่ Shogunate ที่มามีชื่อเสียงเอาตอนบั้นปลายของชีวิต บ้างก็บอกว่าเขาไม่ใช่มนุษย์ แต่เป็นจิ้งจอกอายุมากในร่างมนุษย์

Akahito: เชี่ยวชาญวิชาดาบ ซึ่งน่าจะมาจากตระกูลนักรบ กล่าวกันว่าชื่อ Akahito มาจากนิสัยที่ชอบลงตราประทับสีแดงในผลงานของตัวเอง

Sumizome: ครั้งหนึ่งเคยเป็นมิโกะ เก่งศิลปะการปักดอกไม้และการร่ายรำ ต่อมาเธอกลายเป็นสาวใช้ส่วนตัวของโชกุน กล่าวกันว่า Sumizome ลาออกจากตำแหน่งหลังจากที่โด่งดัง และอุทิศตนเพื่อการสร้างสรรค์งานศิลปะ บ้างก็บอกว่าเธอคอยอยู่รับใช้เคียงข้างท่านโชกุนจนแก่เฒ่า

Kuronushi: ข้อมูลค่อนข้างน้อย และไม่ทราบตัวตนที่แท้จริง บางทีอาจจะเป็นเพราะเหตุผลนี้ ทำให้ตัวตนและบุคลิกของ Kuronushi ในเรื่องราวนั้นหลากหลายกว่าคนอื่น ๆ
...

