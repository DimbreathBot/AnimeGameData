...
...Capitan Parshid ha perso i sensi. Se non riusciamo a fargli abbassare la febbre, la sua vita sarà in pericolo...
...
...I Nagarjuniti hanno ceduto. Al calar della notte, hanno inviato messaggeri con medicinali e acqua, dicendo che si sarebbero allontanati. Apparentemente, qualcuno ha promesso che avremmo smesso di addentrarci in aree proibite. Naturalmente, in nome dell'accordo e della nostra sicurezza, dobbiamo tornare di corsa alla foresta pluviale. Che scalogna...
...Ho chiesto qualcosa sul veleno di scorpione, ma i loro messaggeri hanno negato l'uso di armi avvelenate. Volevano solo darci una lezione, non ammazzarci.
...
...Abbiamo seguito le istruzioni dei messaggeri e siamo andati nell'accampamento della persona che garantiva per noi. Ci hanno scortato sulla via del ritorno. Che vergogna per noi, tornare feriti e a mani vuote.
...La loro leader è una ragazza dai capelli blu-viola e dalla pelle scura. Sembra giovane, ma le cicatrici che ricoprono il suo corpo fanno capire che è una persona da temere. È circondata da un gruppo di giovani abitanti del deserto dall'aspetto altrettanto abile, che hanno con sé un interessante congegno meccanico. Sembra il capo di un gruppo di mercenari di recente formazione. Dice di non voler avere nulla a che fare con gli abitanti della foresta pluviale e di averci salvato solo perché le conveniva. Il suo vero obiettivo è una persona chiamata "Masseira". Un suo amico ha una vecchia vendetta nei suoi confronti e, a quanto pare, questo Masseira ha fatto arrabbiare anche quei furfanti di Nagarjuna. Ecco perché erano disposti a lasciarla mediare.
...Se era davvero sulla nostra stessa strada, forse la nostra sfortuna è una conseguenza di un suo stratagemma per coprire le sue tracce? Vale la pena di indagare...
...
...Quei giovani mercenari hanno curato la ferita di Parshid. Ha ancora la febbre, ma la sua vita è fuori pericolo. Kamrun è tornato dal falò con la mascella slogata... Deve aver fatto qualcosa di molto stupido, forse ha fatto arrabbiare la ragazza con i capelli viola...
...O forse ha cercato di rubarle quel costrutto. In ogni caso, se lo merita!
...
...Io e la leader dai capelli viola abbiamo concordato un prezzo per tornare a casa sani e salvi. Dobbiamo compensarla con una somma ingente per aver ritardato la sua vendetta. Ma la nostra massima priorità è tornare all'Akademiya vivi. Spero che nessuno faccia qualcosa di stupido prima di partire domani mattina...