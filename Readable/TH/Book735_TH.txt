<image name=UI_Img_Fishblaster_QuestPic_01_Boy/>
ใน Cider Lake ที่เงียบสงบ ฝูงปลาของ Mondstadt กำลังเพลิดเพลินกับชีวิตที่สงบสุข...
แต่ทันใดนั้น ก็มีกองทัพปลาหนามแหลมเฟี้ยวที่ไม่เคยเห็นมาก่อน ปรากฏตัวขึ้นบนผืนน้ำแห่งนี้ พวกมันสวมชุดเกราะประหลาด และถือดาบสั้นเล่มเล็ก ๆ มันใช้ความดุร้ายและอำนาจที่เหนือกว่า เข้ายึดบ้านของปลา Mondstadt และขับไล่ฝูงปลาออกไปอย่างเกรี้ยวกราด
"ฮ่าฮ่าฮ่า! ที่นี่คืออาณาเขตของราชาปลาหนามแหลมเฟี้ยวแล้ว!"
เพื่อปกป้องบ้านเกิดเมืองนอน และขับไล่ผู้บุกรุกที่ร้ายกาจ ฝูงปลาของ Mondstadt ได้หันมาหา Dodoco ที่มากด้วยพละกำลัง และมีปัญญาปราดเปรื่อง กับอัศวินดอกไม้เพลิงผู้มีนิสัยที่ยอดเยี่ยม และจิตใจดีเป็นที่หนึ่ง ขอให้ Dodoco และอัศวินดอกไม้เพลิงช่วยพวกมันทีเถอะ...
"Jumpy... เอ๋? ครั้งนี้ใช้ Jumpy Dumpty ไม่ได้เหรอ?"
เพราะ Jumpy Dumpty ที่ทรงพลังอาจระเบิดบ้านของฝูงปลาราบเป็นหน้ากลอง และอาจทำให้ผืนน้ำของ Cider Lake เสื่อมสลายไปด้วย ดังนั้นจึงต้องหาวิธีอื่น

Dodoco และอัศวินดอกไม้เพลิงที่มีปัญญาปราดเปรื่องได้หารือกันอย่างถี่ถ้วน และสร้าง "Jumpy Dumpty สุดพิเศษที่ปลอดภัยและเชื่อถือได้เป็นที่สุด" ขึ้นมา: เล็กกระจิ๋วหลิวและว่องไว สามารถระเบิดปลาหนามแหลมเฟี้ยวที่ชั่วร้ายได้อย่างแม่นยำ ไม่มีผลต่อฝูงปลาที่ไม่เกี่ยวข้องแน่นอน!
แต่ชื่อ "Jumpy Dumpty สุดพิเศษที่ปลอดภัยและเชื่อถือได้เป็นที่สุด" นั้นยาวเกินไป อัศวินดอกไม้เพลิงมักจะเรียกผิดอยู่เสมอ... งั้นเรียกพวกมันว่า "Jumpy Dumpty พิเศษ" ละกัน!
"เดี๋ยวก่อน! ขอฉันเงี่ยหูฟังแป๊บนึง..."
ที่แท้ หูที่เรียวยาวของ Dodoco ไม่ได้สวยงามเพียงอย่างเดียว แต่ยังไวต่อการได้ยินมากด้วย!
ไม่ว่าฝูงปลาหนามแหลมเฟี้ยวจะอยู่ที่ไหน หรือ Jumpy Dumpty พิเศษที่ถูกโยนลงไปในน้ำจะว่ายไปทางไหน Dodoco ก็สามารถฟังได้อย่างง่ายดายเลย!
เท่านี้ Jumpy Dumpty พิเศษก็จะสามารถแสดงพลังของตัวเองได้อย่างแม่นยำที่สุด และเอาชนะปลาหนามแหลมเฟี้ยวที่ชั่วร้ายได้!

แต่ดูเหมือนว่าทหารปลาหนามแหลมเฟี้ยวจะมีการเตรียมพร้อมเช่นกัน พวกมันมีจำนวนเยอะมาก อัศวินดอกไม้เพลิงและ Dodoco ดิ้นรนอย่างสุดขีด และเหนื่อยล้าจนท้องหิวไปหมดแล้ว Jumpy Dumpty พิเศษก็เริ่มจะไม่พอใช้แล้วด้วย!
"ความสามารถแค่นี้ คิดอยากจะเอาชนะผู้พิชิตน่านน้ำใหญ่ทั้งห้าอย่างพวกเรางั้นเหรอ!"
น่านน้ำใหญ่ทั้งห้าที่ฝูงปลาหนามแหลมเฟี้ยวพูดถึงหมายถึงที่ไหนงั้นเหรอ? หรือว่าปลาที่อื่น ๆ ก็เคยถูกปลาหนามแหลมเฟี้ยวพวกนี้รังแกด้วยเหมือนกัน?
Dodoco กับอัศวินดอกไม้เพลิงต่างสับสนงุนงง และกลับไปที่ห้องสมุดเพื่อสอบถาม "แม่มดที่ดูแลหนังสือ"
"แม่มดที่ดูแลหนังสือ" ไม่ต้องเปิดหนังสือหาแต่อย่างใด ก็เผยอยิ้มจาง ๆ ออกมา:
"น่านน้ำใหญ่ทั้งห้าที่ว่านี้ ก็คงจะเป็น Cider Lake ทางตะวันออก, Cider Lake ทางใต้, Cider Lake ทางตะวันตก, Cider Lake ทางเหนือ และ Cider Lake ตอนกลางนั่นแหละ~"
อัศวินดอกไม้เพลิงและ Dodoco จึงได้รู้ตัวว่า พวกเธอโดนหลอกเข้าให้แล้ว!
น่าเสียดาย ฝูงปลาหนามแหลมเฟี้ยวเจ้าเล่ห์ได้ใช้โอกาสนี้ค้นหาโขดหิน ตั้งแนวกั้นที่มั่นคง อีกทั้งยังรู้จักใช้พืชน้ำเพื่อซ่อนตัว และเล่นเกมซ่อนหาที่ชั่วร้ายกับ Dodoco และอัศวินดอกไม้เพลิง...
เท่านี้ การรับมือกับฝูงปลาหนามแหลมเฟี้ยวก็ยิ่งยากไปอีกขั้นแล้ว!

Dodoco กับอัศวินดอกไม้เพลิงได้นำกำลังเสริมมา นั่นคืออัศวินผู้มีเกียรติและผู้ช่วยสีขาวตัวน้อย กำลังเสริมผู้มากประสบการณ์ทั้งสอง ได้ให้คำแนะนำที่สำคัญอย่างหนึ่ง
อัศวินผู้มีเกียรติดูแผนที่พร้อมกับพูดขึ้นว่า:
"เราต้องกำหนดทิศทางที่จะไปก่อน เหมือนกับการผจญภัยนั่นแหละ"
Dodoco เข้าใจแล้ว... จึงคิดหาวิธีควบคุมทิศทางการระเบิด เพื่อเพิ่มพลังของ Jumpy Dumpty พิเศษ และระเบิดไปยังตำแหน่งปลาหนามแหลมเฟี้ยวที่อยู่ไกลมากขึ้น!
ผู้ช่วยสีขาวตัวน้อยกินขนมไปพร้อมกับพูดขึ้นว่า:
"สามารถทำให้ระเบิดได้หลากหลายรูปแบบด้วยนะ ยิ่งซับซ้อนก็ยิ่งหลบหลีกได้ยากไงล่ะ!"
อัศวินดอกไม้เพลิงมีไอเดียแล้ว โดยเธอจะทำให้ Jumpy Dumpty พิเศษระเบิดเป็นรูปร่างขนมต่าง ๆ ซึ่งนอกจากจะสามารถดึงดูดปลาหนามแหลมเฟี้ยวจอมตะกละแล้ว ยังสามารถระเบิดพวกมันให้ราบเลยด้วย!

ดังนั้น Dodoco กับอัศวินดอกไม้เพลิงจึงได้พัฒนา Jumpy Dumpty พิเศษที่มีความสามารถแตกต่างกันออกมา
Jumpy Dumpty พิเศษที่มีความสามารถแตกต่างกัน สามารถปล่อยการระเบิดในรูปแบบต่าง ๆ ซึ่งไม่เพียงแต่จะสามารถทะลุผ่านพืชน้ำได้สะดวกเท่านั้น แต่ยังสามารถโจมตีทหารปลาที่อยู่ผิดตำแหน่งอีกด้วย!
แม้จะไม่สามารถจัดการกับหินแข็งได้ แต่สามารถหาทางเลี่ยงสิ่งกีดขวาง และสร้างความประหลาดใจให้กับปลาหนามแหลมเฟี้ยวที่อยู่ด้านหลังได้
เมื่อมี Jumpy Dumpty พิเศษแล้ว Dodoco และอัศวินดอกไม้เพลิงก็ไม่ต้องเป็นกังวล เรื่องการซุ่มโจมตีของทหารปลาหนามแหลมเฟี้ยวอีกต่อไปแล้ว!

เหล่าทหารปลาหนามแหลมเฟี้ยวพ่ายแพ้ไปอย่างต่อเนื่อง จนในที่สุด ราชาปลาหนามแหลมเฟี้ยวก็ได้รู้เรื่องของ Dodoco จึงมุ่งหน้ามาต่อสู้ด้วยความดุเดือด!
จากประสบการณ์ของอัศวินผู้มีเกียรติและผู้ช่วยสีขาวตัวน้อยนั้น เจ้าพวกตัวกลมดิ๊กมักจะรับมือได้ยากเสมอ!
และเมื่อมองไปที่ปลาหนามแหลมเฟี้ยว กับราชาตัวกลมดิ๊กที่สีทองนั้น ทำไมจู่ ๆ ถึงมากกันเยอะขนาดนี้ล่ะ?
ไม่ว่าจะคิดยังไงมันก็น่าแปลกอยู่ดี...
ผู้ช่วยสีขาวตัวน้อยกินขนมไปพร้อมกับพูดขึ้นว่า:
"ไม่ต้องกลัว บางทีราชาพวกนี้อาจจะแค่ใช้ Berry ย้อมตัวเองเป็นสีทองก็ได้!"
อัศวินผู้มีเกียรติดูแผนที่พร้อมกับพูดขึ้นว่า:
"ต่อให้จะย้อมด้วย Nilotpala Lotus ยังไงพลังการต่อสู้ก็เพิ่มขึ้นแค่ 50% เท่านั้น เพราะปลายังไงก็ยังเป็นปลาอยู่วันยังค่ำ!"
ดังนั้น "ราชา" ของปลาหนามแหลมเฟี้ยวก็เป็นเหมือนกับฉายา ที่ไว้หลอกให้ผู้คนและหมู่ปลาหวาดกลัวเท่านั้น และสีทองก็ไม่ได้หมายความว่าราชาปลาหนามแหลมเฟี้ยวชนิดนี้ จะเก่งกาจสามารถแต่อย่างใด!
อัศวินดอกไม้เพลิงและ Dodoco เบาใจลง... แบบนี้ก็ไม่ต้องสั่งสอนราชาพวกนี้จนถึงมืดค่ำแล้ว ขืนกลับบ้านดึก ๆ ดื่น ๆ เดี๋ยวทุกคนจะเป็นห่วงเอา!

สิ่งสำคัญข้อสุดท้าย ก็คือการจัดการกับปัญหาตรงหน้าให้เร็วที่สุด!
เหล่าทหารได้รับกำลังใจเหล่าราชา จึงได้สร้างหินและพืชน้ำเป็นวงชั้น ๆ ความอวดดีของพวกเขาไม่ได้ลดลงเลยแม้แต่น้อย!
Dodoco, อัศวินดอกไม้เพลิง, อัศวินผู้มีเกียรติ และผู้ช่วยสีขาวตัวน้อยต้องคิดกลยุทธ์การตอบโต้อย่างรอบคอบ... ว่าจะปล่อย Jumpy Dumpty พิเศษที่มีอย่างจำกัดออกไปอย่างไร เพื่อที่จะเอาชนะพวกมันได้ในคราวเดียว...
อัศวินดอกไม้เพลิงมองดูผู้ช่วยสีขาวตัวน้อย ที่เดินไปมารอบตัวอัศวินผู้มีเกียรติอย่างไม่หยุดหย่อน และทันใดนั้นก็นึกบางอย่างออก...
"ปลาหนามแหลมเฟี้ยวพวกนี้ ทำเป็นแค่ป้องกัน Jumpy Dumpty พิเศษจากด้านหน้าเพียงอย่างเดียว งั้นพวกเราก็อ้อมไปข้างหลังก็สิ้นเรื่องแล้วไม่ใช่เหรอ?"
ปลาหนามแหลมเฟี้ยวเคลื่อนไหวได้แค่ในน้ำเท่านั้น แต่อัศวินดอกไม้เพลิงและ Dodoco มีอิสระมากกว่า ซึ่งสามารถเดินไปตามชายฝั่ง เพื่อไปยังด้านข้างที่ปลาหนามแหลมเฟี้ยวไม่ได้เตรียมการป้องกันไว้ แล้วจากนั้นก็ปล่อย Jumpy Dumpty พิเศษ!
ภายใต้การระเบิดที่ชาญฉลาดและแม่นยำของ Jumpy Dumpty พิเศษ ในที่สุดฝูงปลาหนามแหลมเฟี้ยวก็แพ้ราบคาบ และหนีไปอย่างรวดเร็ว!
ระหว่างทางที่หนีไปนั้น ฝูงปลาหนามแหลมเฟี้ยวยังได้เก็บสำมะโนครัวที่พกมาด้วย และไม่ได้ทิ้งสิ่งใดเป็นขยะใน Cider Lake!
Dodoco, Jumpy Dumpty พิเศษ, อัศวินดอกไม้เพลิง, อัศวินผู้มีเกียรติ และผู้ช่วยสีขาวตัวน้อย ได้ร่วมกันปกป้อง Cider Lake แห่งนี้ไว้ และคืนชีวิตที่ปกติสุขให้กับฝูงปลาของ Mondstadt!
Dodoco, Jumpy Dumpty พิเศษ, อัศวินดอกไม้เพลิง, อัศวินผู้มีเกียรติและผู้ช่วยสีขาวตัวน้อย ยังได้ปูผ้าที่ริมทะเลสาบ และจัดปาร์ตี้ปิกนิกอย่างมีความสุข เพื่อเป็นรางวัลสำหรับการทำงานหนักของตัวเอง
เมนูปิกนิกในวันนี้ คือ: เยลลี่มินต์, คุกกี้คาราเมล, เค้กเบอร์รี่ และพริกมะเขือเทศ มีทั้งรสหวาน เผ็ด ช่วยบรรเทาความล้า!
วิกฤต Cider Lake คลี่คลายลงแล้ว Dodoco และอัศวินดอกไม้เพลิงได้สร้างผลงานที่ยิ่งใหญ่อย่างมาก!
บางทีประสบการณ์ในการสร้าง Jumpy Dumpty พิเศษในครั้งนี้ อาจจะมีโอกาสได้ใช้ในอนาคตก็ได้นะ!
