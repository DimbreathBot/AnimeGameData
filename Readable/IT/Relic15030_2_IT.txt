
In un tempo che nessuno ricorda, la notte prima che la tempesta di sabbia della tragedia travolgesse il paradiso...
I fiori e gli alberi parlavano dei regni mortali, delle loro speranze, e del loro triste futuro.
Coloro che non dovevano essere avvicinati causarono lo scatenarsi della morte grigia, e la marea oscura devastò le grezze rive del fiume.
Le piante e le bestie appena nate si unirono ai mortali per respingere le ondate malvagie.

Nei tristi anni che seguirono la sua rottura con il Signore delle sabbie rosse, la Regina dell'erba e degli alberi trasformò la Khvarena in un uccello divino,
incaricandola di proteggere due mondi, di custodire il confine tra la nascita e la morte.
L'uccello divino visse tra i pini, i cipressi e i loti delle nevi, e dormì in sogni che ricordavano i tempi in cui l'alleanza era ancora viva...
Fu solo quando arrivò il disastro che si svegliò, e andò incontro al suo inevitabile destino.
In seguito, proprio come aveva tristemente previsto quella persona, il mortale e silenzioso buio pervase la foresta...
E, proprio come da avvertimento, le ondate di belve oscure imperversarono e travolsero la foresta appena nata...

In mezzo al caos che ne conseguì, la precedente governante del Regno dell'acqua rimase uccisa, e il suo corpo si trasformò in un mare di pura rugiada, l'Amrita,
ma persino quel mare di purezza si sarebbe prosciugato, diventando una desolata terra devastata dall'Abisso.
Ma la padrona dell'erba e degli alberi non aveva tempo di piangere, poiché l'Albero madre dagli innumerevoli semi doveva essere nutrito...
Per mondare le impurità oscure e assicurare la purezza dell'Amrita, Simurgh infranse la sua forma divina.

"Tutte le bellissime cose nate dalla Khvarena dei fiori devono affrontare il proprio destino, avvizzire e cadere nel fango,
e una volta che saranno appassite, rinasceranno, nutrite dall'Amrita, come creature del mare floreale, non più turbate da cose come la 'morte'."