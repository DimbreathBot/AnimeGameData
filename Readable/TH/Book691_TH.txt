...การปนเปื้อนในผืนดินและน่านน้ำที่เกิดจากอสูรยักษ์ Elynas ได้รับการชำระล้างและเจือจางประมาณหนึ่งแล้ว แต่สำหรับตัว Elynas เอง ดูเหมือนพวกคนจากเบื้องบนก็ไร้หนทางจัดการกับมันเช่นกัน ทำได้แค่ปิดกั้นบริเวณรอบ ๆ เอาไว้ แต่ก็แอบเข้ามาได้ง่าย ๆ อยู่ดี การมุดเข้าไปจากปากของอสูรยักษ์ช่างเป็นประสบการณ์ที่พิเศษ ทำให้ฉันนึกถึงเหตุการณ์บางฉากในเรื่องเล่าที่เคยอ่านมาก่อนหน้านี้เลย...

...ถึงจะขาดข้อมูลอ้างอิงที่สมเหตุสมผล แต่ก็คล้ายจะสัมผัสได้ถึงการมีอยู่ของ "เจตจำนง" บางอย่าง Jakob เองก็สัมผัสได้เหมือนกัน... เลือดและเนื้อในร่างกายไม่มีร่องรอยของการเน่าเปื่อย แต่กลับค่อย ๆ แข็งขึ้น ราวกับกำลังสร้างเกราะป้องกันบางอย่างขึ้น เมื่อคิดดูอีกทีบางทีการที่มันเคลื่อนไหวไม่ได้ในตอนนี้ อาจจะเป็นพฤติกรรมป้องกันตัว หรือปกป้องอวัยวะภายในก็ได้...
...ซึ่งแบบนี้ก็อธิบายเรื่องทั้งหมดได้แล้ว พลังชีวิตที่ต่อเนื่องแบบไม่ขาดสายเช่นนี้... ถ้าการอนุมานของฉันถูกต้อง นั่นก็หมายความว่าเมื่ออาศัยหลักการเดียวกัน จะสามารถใช้พวกมันมาเสริมพลังของ Jakob ได้... ขั้นตอนปัจจุบันยังไม่จำเป็นต้องให้ Jakob มาแบกรับความเสี่ยงแบบนี้ แต่ควรหาทางเอาข้อมูลการทดลองที่ปลอดภัย มาจากแหล่งข้อมูลของสถาบันปรัชญาธรรมชาติให้ได้ก่อน แล้วค่อยกำหนดเป้าหมายการวิจัยที่เฉพาะเจาะจงลงไปอีกที ถึงมันอาจทำให้เสียเวลาอันมีค่าไปมากมายอย่างที่ Jakob พูดก็ตาม...
...แต่ยังไงเลือดและเนื้อของ Elynas ก็เป็นพิษ ถ้าเกิดว่า Jakob...

...Jakob กลับมาแล้ว กล้าหาญมาก แต่ก็โง่เขลาจริง ๆ เจ้าตัวไม่คำนึงถึงผลที่จะตามมาเลยสักนิด พวกเราไม่มีใครให้พึ่งพาแล้ว ถ้าเขา...
...ข้อมูลที่ได้รับไม่ครอบคลุมพอ ทำให้เกิดปฏิกิริยาต่อต้านเล็กน้อย อาการส่วนใหญ่เป็นการอาเจียน แต่ก็ฟื้นตัวได้เร็วดี และไม่มีอาการอื่น ๆ ปรากฏขึ้นในช่วงเวลาสั้น ๆ สภาพร่างกายและจิตใจอยู่ในสภาพดี... เพราะ Jakob เชื่อในตัวฉันก็เลยทำได้... ชีวิตของเรามีจำกัด แต่ถึงจะต้องทำเพื่ออนาคต ยังไงก็ต้องหาทางให้ได้ผู้ร่วมอุดมการณ์และพลังมาป้องกันภัยพิบัติให้ได้...

...Alain ได้เข้าไปในสถาบันปรัชญาธรรมชาติแล้ว ด้วยระดับสติปัญญาของเขาแล้วคงไม่มีปัญหา ฉันพกนาฬิกาพกที่เขาให้ไว้ก่อนหน้านี้ติดตัวอยู่เลย แต่พอเทียบเวลากันก็พบว่าคลาดเคลื่อนไปมากทีเดียว... เรานัดไว้ว่าเจอกันที่หน้าสถาบัน มันสมองที่ยอดเยี่ยมที่สุดใน Fontaine ต่างรวมตัวกันอยู่ที่นั่น แบบนี้น่าจะเกิดความคืบหน้า และได้รับความช่วยเหลือมากมายละนะ...
...ส่วน Mary-Ann แค่ได้เห็นเธอก็มีความสุขแล้ว เราคุยกันเรื่องต่าง ๆ เกี่ยวกับสถาบัน Narzissenkreuz แต่ส่วนใหญ่ Jakob จะเอาแต่ร้องไห้... ฉันไม่ได้บอกพวกเขาเรื่อง Jakob เพราะว่าลุง Guillotin ที่อยู่กับพวกเขาเป็นคนของกรมการปกครอง แม้ดูทีเหมือนว่าจะดีต่อ Alain กับ Mary-Ann มาก แต่ก็ยังเชื่อใจไม่ได้ เพราะพวกสุนัขรับใช้พวกนี้แหละที่ทำให้พ่อกับแม่...
