
ร่างของนักปราชญ์ทั้งเจ็ดที่อยู่ภายใต้การปกครองของราชา Deshret ได้หายสาบสูญไปแล้ว และการกระทำของพวกเขาถูกพัดปลิวไปตามสายลม เหลือไว้เพียงชื่อที่สลักอยู่ในหิน บัดนี้ แม้แต่ชื่อที่ถูกสลักไว้นี้ก็ยังจางหายไปตามกาลเวลา และกลายเป็นเพียงเม็ดทรายสีทองเท่านั้น
ผู้แทนของราชา Deshret, นักปราชญ์ทั้งเจ็ด และหัวหน้าเสนาบดีทั้งปวง - ราชาแห่งแกะ;
นกตัวใหญ่บินขึ้นไปบนฟ้าสู่ดวงอาทิตย์, จิตวิญญาณขององค์ราชา - โหราจารย์ Bennu;
สิงโตที่มีหัวเป็นมนุษย์, เจตจำนงแห่งองค์ราชา - โหราจารย์ Shesepankh;
และมังกรที่ได้รับเลือดเนื้อของราชาในที่สุด แต่ไม่เคยรู้สึกว่าตนเองเป็นหนึ่งในเจ็ดปราชญ์ - Al-Apep
สี่คนข้างต้นนี้ไม่เกี่ยวข้องกับเรื่องราวต่อไปนี้

ราชาแห่งจระเข้และราชาแห่งนกกุลามักจะโต้เถียงกันอยู่เสมอ และเรื่องที่พวกเขาเถียงกันวันนี้ คือการเปลี่ยนแปลงของสิ่งต่าง ๆ
ราชาแห่งจระเข้ได้พบกับบุคคลที่มีวิชาอันยอดเยี่ยม เขาได้รับพรจาก Oceanid ที่เหลืออยู่ ณ ที่แห่งนี้ ของเหลวใด ๆ ที่ไหลผ่านมือของเขาไป จะแปรเปลี่ยนกลายเป็นไวน์ชั้นเลิศในสัดส่วนที่สมบูรณ์แบบ
ส่วนราชาแห่งนกกุลาได้นำคนประหลาดคนหนึ่งมา เขาได้เผลอสัมผัสกับร่างไร้วิญญาณและสุสานของเทพอสูร จึงทำให้เขานั้นถูกสาป และด้วยคำสาปนั้น ทำให้ทุกสิ่งที่เขาสัมผัสจะค่อย ๆ กลายเป็นเงินบริสุทธิ์... หากดูจากในตอนนี้ การเปลี่ยนบางสิ่งให้เป็นทองคำ และ Mora เหมือนจะเป็นภาระอันยิ่งใหญ่ของเทพเจ้าแห่งทองคำเท่านั้น
ทั้งสองเดิมพันกันว่า การเปลี่ยนแปลงอันเหลือเชื่อใดจะชนะในท้ายที่สุด พวกเขายังขอให้ Hermanubis ผู้ซึ่งเป็นปราชญ์ทั้งเจ็ดคนสุดท้ายที่ถูกกล่าวถึง มาทายผลลัพธ์ด้วย
Hermanubis เป็นนักปราชญ์แห่งทะเลทราย และเป็นผู้นำของกลุ่มนักบวช ดังนั้นเขาจึงเป็นทั้งนักรบและปราชญ์ เนื่องจากเขาเชี่ยวชาญในศาสตร์การเล่นแร่แปรธาตุที่สืบทอดกันมาในหมู่มนุษย์เป็นอย่างดี ดังนั้นการให้เขาเป็นผู้ตัดสินถือว่าเหมาะสมที่สุดแล้ว

"พลังอันทรงพลังของทั้งสองเผชิญหน้ากัน ราวกับหอกอันแหลมคมและโล่ที่แข็งแกร่ง" Hermanubis กล่าว "และพวกเขาทั้งสองต่างถอยให้กันคนละก้าว นี่คือหลักแห่งความสมดุล"
ผลลัพธ์สุดท้ายนั้น ถ้วยได้กลายเป็นเงินบริสุทธิ์ และน้ำตะกอนภายในกลายเป็นไวน์ชั้นดีที่มีเม็ดเงินแขวนลอย

แต่ถึงอย่างไร ราชาแห่งจระเข้และราชาแห่งนกกุลาก็ไม่ได้เข้าใจคำเตือนของ Hermanubis พวกเขายังคงต่อสู้กันต่อไป จนสุดท้าย พวกเขาก็ได้คิดค้นเวทมนตร์อัญเชิญที่แปลกประหลาดขึ้นมา และแล้ว ตอนนี้ราชาแห่งจระเข้และราชาแห่งนกกุลา ก็ได้เดินทางข้ามเวลานับพันปี และพวกเขายังคงต่อสู้ชิงชัยกัน ในการแข่งขันเกมกลเจ็ดอัจฉริยะต่อไป...
ทั้งหมดนี้คือเรื่องราวของ "ราชานักอัญเชิญ"