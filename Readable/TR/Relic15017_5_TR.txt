
Gün ışığı ve ay ışığı ile çalışan dayanıklı bir saat. En karanlık günlerde bile ışık demetlerini yakalayabilir.
Liyue zifiri kötülük tarafından tehdit edildiğinde, bu saat askerlere güneşin sıcaklığını hatırlatırdı.

Yaksha ile yan yana savaşırken, bu ölümlü askerler karmayla kirlenmekten veya katliam sırasında zarar görmekten kaçamadı.
Taşordu askerleri, ölümün karanlığına teslim olmamak için, her savaşta bu saati kullanarak sessizce zamanın akışını belirlerdi.
Askerler ortak bir savaşa gitme hızı belirlemişti, böylece ölümlü askerlerin bir kısmı geri çekilirken başka bir kısmı savaş alanına gelirdi.
Bu savaşa gitme ve savaştan geri çekilme döngüsü, hem Yakshanın hem de cesur askerlerin öldüğü Kanyon'un derinlikleri boyunca devam ederdi.

Bu saat, 100 yıl sonra bir madenci tarafından gün yüzüne çıkarıldı. Bronz yüzeyi, parlak yıldız ışığında parıldıyordu.
Şehir efsanelerine göre, günün birinde pazar sokaklarını dolaşan siyah elbiseli nesne koleksiyoncusu, tüm Altın Güneş Saatlerini satın alıp her biri için cömert bir ödeme yapmış.
Bunun sebebini öğrenmek isteyen bazı satıcılar onu sorgulamış ama o, bahanelerle ve laf cambazlığıyla tüm soruları ustaca savuşturmuş.
Kişinin gerçek amacına gelince, belki de yalnızca zamanın kararlı ilerleyişi buna tatmin edici bir cevap verebilir.
