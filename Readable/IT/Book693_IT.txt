...Sono stato assegnato al laboratorio di Alain... A quel tizio piacciono solo le cose che riesce a capire completamente. Se fossimo in un romanzo, potrebbe essere il tipo di cattivo che diventa un assassino seriale solo per capire come funziona il corpo umano. E non sembra molto contrario a un'affermazione del genere. Anzi, ci ha parlato delle somiglianze e delle differenze tra gli esseri umani e le macchine, dell'intelligenza artificiale e della personalità. Oh, no! Non va per niente bene! Potrebbe davvero trasformarsi in un cattivo del genere...

È stata una bella delusione scoprire che la gente dell'Istituto è peggio di quanto mi aspettassi. Credevo che qui le persone fossero più intelligenti e aperte alle nuove idee, rispetto a quelle che occupano posizioni di rilievo all'esterno, ma la realtà si è rivelata esasperante. O forse sarebbe più appropriato definirla incomprensibile. Sarebbe logico pensare che in un istituto di ricerca con risorse così vaste si trovino i più grandi talenti... L'assistente di Alain non è molto bravo, anzi, è persino un po' tonto. Almeno, però, non è ostile né timoroso nei nostri confronti...

Per ora non riesco a reperire le risorse necessarie per la mia ricerca... ma non è un male. Jakob ha sempre amato guardarlo mentre smontava orologi da tasca e altri congegni a carica... La ricerca di Alain sulla distruzione controllata sembra procedere nella direzione giusta, e sarebbe molto interessante se riuscissimo a capire la natura di Ousia e Pneuma. Dopotutto, sono energie locali di Fontaine che sono state osservate negli organismi viventi, quindi studiarle a fondo potrebbe aiutarci a capire la differenza naturale tra la struttura dei nostri corpi e quella di Karl...

In ogni caso, devo trovare un modo per conquistare la gente di qui. La loro immaginazione è limitata... ed è spiacevole dirlo, ma hanno una certa influenza al di fuori dell'Istituto. C'è bisogno di consolidare la loro forza e le loro risorse per aiutarli... Posso usare quel libro per mostrare loro ciò che abbiamo vissuto...

Anche se si dice che una singola prova non è mai sufficiente, il cambiamento di Jakob mi riempie di speranza. Se riuscirò a far accettare questo cambiamento a più persone, allora anche l'apocalisse futura non avrà importanza. Anche se in questo mondo non crescerà nemmeno una piantina di menta, potremo comunque sopravvivere e, se ci riusciremo, potremo far rinascere la nostra civiltà. Questo sarà il prossimo argomento...

Ha detto che era un'indagine sul campo assegnata dalle alte sfere, ma credo che Carter volesse solo portarci fuori a farci divertire un po'! Mi chiedo quando abbia conosciuto Mary-Ann... È stato piacevole però, non vedevo un sorriso così spensierato sul suo volto da molto tempo. Lo stesso vale per Jakob e Alain, sembrava fossero tornati ai giorni trascorsi all'Istituto Narzissenkreuz... Naturalmente, anch'io ero piuttosto felice. Considerando le rovine del posto, è probabile che ci sia un collegamento con la "Compagnia dorata"... In tal caso, anche le enormi figure di pietra nelle rovine potrebbero avere un valore di ricerca significativo... Ho trovato una mappa danneggiata, chissà che non torni utile...

...Ho appena saputo della sua malattia. Sembra che non possa continuare a dedicarmi alla ricerca meccanica con Alain... Devo trovare una soluzione definitiva al più presto, o sarà troppo tardi...
