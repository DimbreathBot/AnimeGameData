บทนำ

เรื่องราวของความทรงจำมักเชื่อมโยงกับช่วงเวลาแห่งการได้รับและการสูญเสีย

หากจะพูดถึงสาเหตุที่จับปากกา และลงมือเขียน อันที่จริง ก็ไม่มีเรื่องใหญ่อะไร

คืนนั้น ขณะฉันกำลังนั่งดื่มเหล้า ผ่อนคลายอารมณ์อยู่ที่ ภัตตาคาร Uyuu นึกไม่ถึงว่าจะได้เจอสหายเก่า และก็ไม่รู้ว่าเธอมานั่งลงที่ข้างฉันตั้งแต่เมื่อไร

"ตายจริง ใครกันเนี่ย ดูท่าทางอารมณ์ดี แต่ไหงกลับมานั่งดื่มคนเดียวอย่างเหงา ๆ แบบนี้ล่ะ?"

เมื่อเธอถามแบบนี้ ฉันจึงตอบส่งๆ ไปว่า:
"เหล้าเลิศรสย่อมมีราคาสูง ก็ไม่แปลกที่จะอดทน เฝ้ารออยู่เพียงลำพัง"

"เปลี่ยนคำพูดคำจาบ้างก็ได้นะ..คุณนี่ใช้ไม้เดิมตลอดเลย
เธอในวันนี้ ผู้ที่เป็นถึงหัวหน้าบรรณาธิการ กำลังถือจอกเหล้า และดื่มอย่างสุนทรี
"หาเงินค่าเหล้าให้ตัวเองไม่ดีกว่าเหรอ? จะอยู่ว่าง ๆ ไปทำไมกัน"

"ส่วนค่าเหล้าของคืนนี้ ฉันจะจ่ายให้เอง"
เธอหัวเราะราวกับจะบอกว่า นี่มันเป็นครั้งที่สามแล้วนะ

"กลับมาแล้วเหรอ"
ฉันเห็นลมยามค่ำคืน พัดกลีบ Sacred Sakura ตกลงบนจอกเหล้าของเธอ ทำให้ดวงจันทร์ดวงเล็ก ๆ ในแก้วมลายหายไป
ความรู้สึกที่เหมือนเคยเกิดขึ้น ได้กลับมาอีกครั้ง ทำให้เอ่ยปาก พูดสี่คำนี้ออกไปโดยไม่รู้ตัว

"คุณเมาแล้วนะ"
สีหน้าของเธอดูไม่พอใจ และน้ำเสียงฟังดูแน่วแน่ไม่ไหวติง
แต่ไม่นาน เธอก็วางจอกเหล้าลง ถอนหายใจ และพูดว่า:
"ตอนที่เธอคนนั้นจากไป ฉันยังไม่เกิดเลยด้วยซ้ำ"

ตอนนั้น ฉันยังเป็นเด็กอยู่จริง ๆ

"เรื่องราวที่เธอคนนั้นเคยเล่า บางทีคงจะมีแค่คุณเท่านั้นที่สามารถบอกได้"

เรื่องก็เป็นแบบนี้ คิดแล้วก็ตลกดีนะ พอรู้ตัวอีกทีฉันก็กลับไปจับปากกาเขียนให้สำนักพิมพ์ Yae อีกครั้งเสียแล้ว
ขอให้ผู้ชื่นชอบผลงานของฉันทุกท่าน อย่าเพิ่งใจร้อนด่วนโกรธกันซะก่อน เพราะไม่ใช่ว่าฉันจะเลิกเขียนไปเพราะเห็นแก่ความสบายส่วนตัว
และยังไง ฉันก็ต้องเตรียมตัวเพื่อเหล้าชั้นยอดที่กำลังจะลดราคา แถมยังต้องตอบแทนที่วันนั้นหัวหน้าบรรณาธิการเลี้ยงเหล้าฉันอีกด้วย
