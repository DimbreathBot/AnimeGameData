
"บุตรีผู้ยังไม่รู้เดียงสาของข้า ควาเรนาห์ของข้า..."
"ข้าจำต้องยกเจ้าให้แก่มาตาตนอื่น ของให้เจ้าจงมอบความรักและภักดีต่อนาง"
"สติปัญญาของนางหาได้ด้อยไปกว่าข้าไม่ ทั้งแสงเรืองรองของนางยังสว่างเจิดจ้ากว่าของข้ามากนัก"
"ข้าฝันร้าย ในฝันยามค่ำคืนข้าได้ฝันเห็นใบหน้าที่ไร้หน้า มันทำให้ข้าหวาดกลัว..."
"ดังนั้นข้าจึงแยกเจ้าออกมาจากร่างของข้า ขอให้เจ้าช่วยหยุดยั้งไม่ให้มันกลับมาอีก"

"ควาเรนาห์ของข้า แสงแห่งดวงตาของข้า..."
"ข้าจักย้ำเตือนเจ้าถึงกระแสแห่งความมืดมิดที่กำลังคืบคลานมาถึง และจากนั้น เจ้าจะได้รู้ซึ้งถึงหน้าที่และชะตากรรมของตัวเจ้าเอง"
"โปรดอย่าถอยหนีเพราะขลาดกลัว อย่าปล่อยให้แสงควาเรนาห์จางหายไป อย่าทำให้มาตาของเจ้าต้องอับอาย"
"การเสียสละเพื่อมนุษย์เป็นชะตากรรมของข้าฉันใด การเสียสละก็เป็นดั่งบทนำอันสวยงามสู่ชีวิตใหม่ก็เช่นกัน"
"จงไปสู่อ้อมกอดมาตาแห่งแมกไม้ ในอาณาจักรของนาง เจ้าจักได้พบชะตากรรมของเจ้า"

"ควาเรนาห์ของข้า บุตรีที่แสนบริสุทธิ์ของข้า..."
"โฉมหน้าของเจ้าจักต้องเปลี่ยนไป เจ้าจักต้องเผชิญกับบททดสอบแห่งความตาก และความแตกแยก"
"หลังจากนั้น เจ้าจักมีชีวิตอยู่ตลอดไป แต่นั่นเป็นเส้นทางที่มืดมนยิ่งกว่า..."
"จ้าวแห่งหยาดอมฤตและจ้าวแห่งแมกไม้ต่างสูญเสียร่างศักดิ์สิทธิ์ของนางต่อหน้าเจ้า..."
"พวกนางจักถูกลืมเลือน และสิ่งที่พวกเจ้าคงเหลืออยู่จะมีเพียงความทรงจำของการเสียสละเท่านั้น"

"ควาเรนาห์ของข้า บุตรีของดอกไม้..."
"หากเจ้ามุ่งมั่นแน่วแน่ที่จะไม่ถอยหนีจากความหวาดกลัว..."
"ก็จงมาอยู่ในอ้อมกอดของนายคนใหม่เถิด"