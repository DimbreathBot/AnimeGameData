<image name=UI_ReadPic_Xilonen/>
เท่าที่ฉันสังเกต สไตล์ของดนตรีที่อยู่ในระดับแนวหน้าตามทฤษฎี มักมีการผสมผสานโดยซึมซับองค์ประกอบใหม่ ๆ ที่มีแรงกระตุ้นจากหลากหลายแง่มุม เช่น การเรียบเรียง เครื่องดนตรีประกอบ ท่วงทำนองเสียง และอื่น ๆ ซึ่งทำให้ตัวเองสามารถก้าวข้ามขีดจำกัด และค้นพบทิศทางการพัฒนาใหม่ได้อย่างต่อเนื่อง ส่วนดนตรีแบบดั้งเดิมนั้นไม่มีขอบเขตที่ชัดเจน และเริ่มค่อย ๆ คลุมเครือลงไปทุกที...\nการก้าวไปถึงจุดสูงสุดของดนตรีชนิดหนึ่ง และพัฒนาเทคนิคการแสดงจนถึงขีดสุดนั้น เป็นสิ่งที่น่าชื่นชมอย่างแท้จริง แต่สำหรับผู้สร้างสรรค์ที่ยังไปไม่ถึงระดับ "ปรมาจารย์ชั่วชีวิต" และผู้ฟังทั่วไปแล้ว หากต้องการพัฒนาความสามารถในการวิเคราะห์และสร้างสรรค์ดนตรี ก็ไม่ควรยึดติดอยู่แค่สไตล์เดียวเท่านั้น\nทั้งเทคโนโลยีและหูของมนุษย์นั้นล้วนมีขีดจำกัด การแสวงหาท่วงทำนองที่ซับซ้อนหรือไม่เป็นที่นิยม เพื่อให้เข้ากับทฤษฎี หรือฝีมือการบรรเลงที่เหมือนกับเครื่องจักร อาจทำให้หลงเข้าไปในขอบเขตที่ไม่มีใครเข้าใจได้ ซึ่งถือเป็นสิ่งที่น่าเสียดายอย่างไม่ต้องสงสัย\nแม้ว่าเธอไม่คิดที่จะสร้างสรรค์เพลง แต่ก็ขอแนะนำให้เธอลองฟังดนตรีหลาย ๆ สไตล์ และคอยค้นหาท่วงทำนองอันไพเราะใหม่ ๆ อยู่เสมอ หวังว่าพวกเธอจะชอบเพลงในอัลบั้มนี้นะ