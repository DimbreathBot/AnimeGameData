
I Milleliti sono rinomati in tutto il mondo per la loro abilità nell'uso delle lance.
L'alabarda dal pennacchio bianco che brandiscono è prodotta in serie nella Fucina di Rupenera.
È un'arma che ha superato la prova di innumerevoli sanguinose battaglie nel corso dei secoli.
Anche quando il pennacchio si macchiava di grigio per via del fumo del campo di battaglia, essa sventolava fiera e valorosa come una bandiera al vento.

Un tempo, l'esercito aveva tra le sue schiere un leggendario maestro dell'arte della lancia.
Egli era in grado di colpire il suo bersaglio anche da un'enorme distanza senza mai macchiarne il pennacchio.
"La leggenda narra del portatore della lancia..."
"Non della lancia in sé, che era tutto fuorché speciale."
Il vecchio fabbro diede uno schiaffo al suo apprendista.
Aveva chiesto un pennacchio bianco per la lancia appena realizzata.
