On yıl önce...
25 ışık yılı uzakta...

Ulusun yönetimi Suruga Şogunluğunun eline geçince, insanlar acı çekerken sokaklar ızdırap dolu çığlıklarla kaplandı.
O zamanlar Suruga Şogunluğunun lideri Seii Tai Şogun Imagawa Ujizane idi. Dört yıl önce, sonunda İblis Kral Danjouchuu'nun başını kestikten sonra Tai Şogun terör estirmeye başladı.
Özgür kılıç ustamız, işte tam bu zamanlarda ve bu topraklarda yaşamıştı.
Adı Bitchuu Kyuubei'ydi. Halk onu kahraman Shinkurou olarak tanırdı.
Bitchuu Kyuubei, öyle boş gezen bir ronin değildi. Söylentilere göre bir zamanlar Tai Şogun Ekselanslarının en çok güvendiği stratejistiymiş. Ta ki bir gün bir rakibi ona iftira atana kadar. Şogun'un paranoyaklığını düşünürsek, Bitchuu'nun Şogunluktan kaçıp doğaya gitmekten başka şansı yokmuş.

Bugünse Shinkurou, bir dağın eteklerinde durmuş uzakları süzüyordu. Peki nereye bakıyordu?
Geniş çayırların büyüklüğüne mi? Hayır.
Uzaklardaki sıradağlara mı? Hayır.
Önünde uzanan yola mı? Evet! Tabii, dahası da var.

Peki Shinkurou tam olarak nereye bakıyordu?
Kılıç ustasına hizmetleri için pirinçle ödeme yapan çiftçiler korktu ve sormaktan çekindi.

Anlaşılan bu sorunun cevabını sadece sessiz kılıç ustası biliyordu.