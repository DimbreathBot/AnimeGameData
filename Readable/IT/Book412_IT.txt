Questa serie di isole è l'area più particolare che ho visitato in questo viaggio. All'apparenza sembra ordinaria, ma le varie montagne del luogo sono state scavate in modo tale che le variazioni dei livelli d'acqua interni le facciano risuonare.
Allo stesso tempo, le acque che attraversano le montagne sono collegate. Con l'alta marea, le montagne emettono insieme una melodia prestabilita, risuonando in un tutt'uno.
Non mi era mai capitato di imbattermi nell'uso delle montagne, per non parlare di un'intera catena di isole, come strumento musicale di proporzioni titaniche. Chi ha progettato questo impianto deve aver avuto un grande ingegno, ma anche un paio di mani immensamente abili.
Sono rimasto qui ancora un po' per osservare da vicino e registrare la geografia e il disegno di queste montagne, ascoltando la musica che emettono in vari momenti della giornata.

La grande creatività di chi le ha create nel fondere natura e arte in modo così perfetto, francamente, mi lascia sbalordito.
I buoni progetti non dovrebbero mai andare perduti, così ho lasciato questi appunti per chi dovesse passare dopo di me.
Se anche tu dovrai venire in questo luogo, riposa un po' sulla cima delle montagne e lascia che la marea suoni per te.
Far sì che la natura stessa si sdrai accanto a te e canti per te non è un'impresa facile. Anzi, è un'impresa epocale!
Spero che anche tu possa goderti questa vista.

P.S. Questo foglio di carta è stato trattato alchemicamente per essere resistente all'acqua e al fuoco. Non preoccuparti della veridicità di questi appunti. Goditi la musica e il paesaggio.

Albedo