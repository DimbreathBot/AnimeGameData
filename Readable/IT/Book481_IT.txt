(Il perimetro di quest'obelisco è adornato con foglie d'oro. Solo una nazione degna di nota si sarebbe lasciata alle spalle una tale reliquia.)
Una volta, il Dey Muzaffar incaricò il Signore verdeggiante Zumurud di lasciare tanti eredi quanti sono i frutti del melograno, in modo da non ripetere il vuoto di potere verificatosi successivamente alla tragedia del re Saleb Dowleh.

Quindi il Signore verdeggiante aveva 99 figli tra maschi e femmine, e in tutto il territorio non esisteva un solo regno con una simile fortuna.
50 di questi erano principi, e tutti portavano una corona d'oro ed erano valorosi come leoni. Tra loro il più saggio era Muzzudin, la cui statura era pari a quella di un gigante. In nome del magnifico sogno del Signore verdeggiante, egli e il suo altrettanto potente fratello Badanah condussero i loro schiavi con spade e aratri, piantando alberi nel deserto e trasformando il suolo arido in una foresta lussureggiante.
49 erano le principesse, tutte graziose come i fiori al chiaro di luna e con indosso una ghirlanda di foglie verdi. Ogni volta che una di quelle foglie appassiva, un servitore strappava una nuova foglia e la sostituiva con quella vecchia, in modo che apparissero sempre eleganti e rigogliose. Di queste principesse, la più graziosa era Hanzada Sultan, il cui naso era aulico come le dune di sabbia, i cui capelli erano folti come la foresta e il cui volto appariva come baciato dalla gloria del chiaro di luna.

Erano capaci ed eleganti nel parlare, come nobili sotto la guida di Al-Ahmar in persona, e i comuni servitori non erano in grado di comprenderli. Per questo motivo, solo i figli e le figlie dei servitori più fedeli potevano assisterli.
I figli del Signore verdeggiante camminavano sulla terra come divinità, e il regno del Signore verdeggiante era indistruttibile come il Mausoleo di Re Deshret.