... 10. Gün: Baştan ayağa soyulduğumuz bir yağmaya maruz kaldık...
... Kendilerine Nagarjunlar diyen o adamlar bizi serbest bırakmayı reddediyor. Dün gece nöbetçilerimizi etkisiz hale getirip karanlıkta kampımıza saldırdılar...
... O haydutlar tüm akademik bulgularımızı yok ettiler, yemeğimizi, suyumuzu ve Yük Hayvanlarımızı yağmaladılar. Bunu, Narvash ismindeki suçlu bir paralı askere yataklık yaptığımız için ceza olarak yapmışlar. Onu teslim etmek için bir şansımız olduğunu ve tekrar sormayacaklarını söylediler...
... Fakat Narvash gitti. Kargaşa sırasında kaçmış olabilir veya bir yerde saklanıyordur. Her iki durumda da kampta olmadığı kesin...
...
... Bu çok garip. Narvash hem kör hem topal, derdini bile anlatmaktan aciz yaşlı bir adam. Onun azılı bir katil olduğuna nasıl inanmamızı beklerler?
...
... Yüzbaşı Parshid'in yarası giderek kötüleşiyor ve artık iltihap ile kangren belirtileri göstermeye başladı. Kutsanmış Akrep zehri yüzünden olsa gerek. Birazı dahi çoğu insanı bir hafta boyunca felç bırakabilirken, yoğun dozlarda ölümcül hale gelir... Bu korkunç toksine karşı olan panzehir stokumuz tükendi sayılır. Birkaç gün önceki baskında Nagarjunlar ilaçlarımızın neredeyse yarısını yürüttüler. En kısa sürede geri dönmekten başka çaremiz yok gibi görünüyor.
Fakat öncelikle Nagarjunlar ile aramızı düzeltmeliyiz. Yoksa buradan çıkamayız...