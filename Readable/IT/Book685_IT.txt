Gentile caporedattrice, aveva ragione... Abbiamo raggiunto il punto di non ritorno.
Negli ultimi giorni, ho sentito cortei che chiedevano la distruzione di Curve. Ieri sera, alcuni studenti radicali sono entrati nel mio laboratorio e ci hanno provato sul serio. Per fortuna li ho scoperti in tempo.
Curve è sempre più in pericolo. Devo assolutamente agire... Ecco il mio piano:
1. Rivedrò i Protocolli di Mosso e i dati correlati (di nessuna importanza pratica) nel nucleo di Curve in modo da lasciare una traccia sufficientemente fuorviante. Sembrerà che le macchine della verità non siano in grado di rilevare le bugie e che tutti i risultati dei test siano stati segretamente manipolati da me.
Per quanto riguarda la "prova inconfutabile di frode e inganno del pubblico", la lascio nelle sue abili mani. Scelga gentilmente una data per la "rivelazione".
2. Non appena arrivata la mia condanna, proporrò un duello. E quando cadrò nell'Arena dei duellanti, tutto sarà messo a tacere.
3. Le chiedo umilmente di mobilitare il giornale per distogliere l'attenzione da Curve, che dovrebbe essere considerato una "inutile macchina fasulla" da usare come prova nel caso, per poi finire archiviato dallo Spettro Maréchaussée.
Non c'è modo di farmi cambiare idea. Ho riflettuto su ogni minimo dettaglio e questa tempesta non passerà finché io, il principale colpevole, non sarò morto. Curve è il frutto del lavoro di una vita, quindi non posso permettermi altri passi falsi. Le chiedo di scambiare la mia vita con la sua.
(Tutto ciò che abbiamo fatto finora è stato efficace, e il modulo di apprendimento delle bugie di Curve ha ricavato dati ridondanti e incomprensibili. Credo che dentro di lui sia germogliato il seme della vita.)
Cordiali saluti,
Mosso Lombroso