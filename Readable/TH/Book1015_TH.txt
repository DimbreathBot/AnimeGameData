เพื่อหลอกเอาไวน์เห็ดวิเศษมาจากเจ้าของทางแยก Kompore จึงพา Sanhaj น้องชายผู้ซื่อสัตย์ของเขามาด้วย และพูดกับเขาว่า:
"น้องพี่ ความใจดีของนายเป็นที่เลื่องลือไปทั่วเผ่า ฉันรู้ว่านายเป็นคนใจดี พูดจริงทำจริงเสมอ ดังนั้น ฉันขอให้นายใช้ความจริงใจและความเป็นมิตรนั้น สัญญาว่าจะเก็บสิ่งที่เรากำลังจะทำต่อไปนี้ไว้เป็นความลับ"
Sanhaj ไม่รู้แผนการชั่วร้ายของพี่ชาย จึงพยักหน้ารับปากเขา
"ถ้างั้น ฉันจะบอกแผนการของฉันให้นายฟัง แต่นายต้องร่วมมือกับฉัน และอย่าเปิดเผยให้ใครรู้เด็ดขาด:"
Kompore จึงเล่าแผนการที่เขาคิดขึ้นมาให้ฟัง:
"ฉันอยากให้นายไปพบกับเจ้าของทางแยก แล้วบอกว่าฉันป่วยหนัก และนายอยากจะได้ใบสั่งยาจาก 'บิดาแห่งหมอเวท' เพื่อมารักษาพี่ชาย เมื่อถึงตอนนั้น ฉันจะแอบเข้าไปในกระท่อม แล้วฉวยโอกาสขโมยไวน์เห็ดของเขาไป เมื่อมีมันแล้ว พวกเราก็จะสามารถแบ่งปันปัญญาให้กับทุกคนในเผ่าได้มากขึ้น และขจัดปัญหากวนใจได้มากขึ้นด้วย"
"น้องชายคนดีของพี่ คิดดูให้ดีนะ ถ้าเรามีไวน์เห็ดของเจ้าของทางแยก จะเป็นผลดีต่อเผ่าเรามากแค่ไหน? โดยเฉพาะพวกเราสองพี่น้อง?"
ตอนแรกน้องชายคิดจะปฏิเสธ แต่จนใจที่ตัวเองประมาทเกินไปตอนตอบรับคำขอของพี่ชาย จึงได้แต่ยอมรับแผนการของ Kompore
แน่นอนว่านี่เป็นเพียงคำพูดของ Kompore ส่วนเรื่องที่ว่า ทำไมเขาถึงเขียนว่าตัวเองเป็นคนชั่วที่หลอกลวงพี่น้อง เรื่องนี้จะเป็นเรื่องจริงหรือเท็จกันแน่? ในเมื่อเขากลายเป็นผู้กล้าของเผ่าไปแล้ว จึงมีน้อยคนนักที่จะกล้าสืบสวนเรื่องนี้