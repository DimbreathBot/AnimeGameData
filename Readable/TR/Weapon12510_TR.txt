
Bu silahın tam adı "Yüce Kızılboynuz Metin Taşkıran Yaldızlı Taşkıran Aslan Efendisi".
Bu silah bir zamanlar "Aslan Kral Otogi Kongou" olarak bilinen tuhaf birinin sevgili kılıcıydı.

Her iki isim de aşırı uzun olduğu için...
Çocuklar silaha Kızılboynuz Tokmak ve onu kullanan kişiye de "Otogi Kral" adını verdiler.

Kızılboynuz Tokmak, büyülü bir canavarın boynuzundan yapılmış bir silahtı.
Bake-Kitsune, bake-danuki ve benzer şeytani varlıkların hepsi, bu silahın önünde merhamet dilenirdi.
Yougou Dağı'ndaki Büyük Tengu Reizenbou bile
Kızılboynuz Tokmağın uğursuz gücünden korkar, Aslan Kralın karşısına çıkamazdı.

Elbette çocuklar bu tür hikayelere asla inanmazdı.
Nitekim Otogi Kral gerçekten çok güçlüydü. Yedi kişi birden bile onu dohyo'dan atamazdı.
Çocukların ulaşamadığı meyvelerde gözünün kaldığını görünce, ağacı tekmeleyerek meyveleri yere düşürürdü.
Gerçi bir defasında tüm ağacı devirmişti ve yaşlı bir adam onu dağlara kadar kovalamıştı.
Bir defasında da çocuklarla birlikte resmi bir sonbahar konserini basmıştı.
Yüksek sesle, "Aslan Kral Otogi Kongou burada. İblisler kaçın!" diye haykırmıştı.
Ardından, tam da sürtüşme modunda olan ufak tefek Oni ile dövüşmüştü... Sonuç ise izlenemeyecek kadar trajikti.

"Peki ama Kralın elinden gelen sadece bu kadarsa, hatta ona Şogun'un renklerini giyme hakkı bile verilmediyse...
Şarkılardaki youkailere nasıl diz çöktürmüş?" diye sordu çocuklar.

"Hah! Bütün gece içtiğim için akşamdan kalmaydım, hepsi bu!"
Otogi Kral bahane uydururken bile, içtenlikle gülmeyi ihmal etmemişti.
Utanmaz biri miydi yoksa gerçekten kazanabileceğine mi inanıyordu? Bu konuda kimse emin değildi...

"Bu sefer, o canavarların boynuzlarını kesin koparacağım,"
"Sonra da size getireceğim. Böylece Aslan Kral Otogi Kongou'nun kudretini göreceksiniz!"
"Okyanus ötesinden gelen o yaratıklar mı? Onlar kolay lokma, ben diyeyim size!"

"Hadi, kış kış, gidip o tilki elçisini takip edin de bir köşeye saklanın."
"Daha sonra uğrarım. Birkaç güreş müsabakası yaparız, olur mu?"

O bunları söylerken, çocuklar narin Oninin nasıl hafifçe homurdandığını hatırlıyordu.
Kükreyerek hücum eden Otogi Kralı gökyüzüne fırlatmıştı...

Daha sonra, Otogi Kralla güreşen Oni, kolunu ve boynuzunu kaybederek kaçmıştı.
Büyük Tengu ise dağlarda ve ormanda münzevi yaşam sürüyor, artık insanların karşısına çıkmıyordu.
Böylece bu kılıcın ardındaki boş övünmeler de sonunda doğru çıkmıştı.
Başıboş dolaşan, tuhaf Aslan Kral Otogi Kongou ise bir daha geri dönmedi.
Tekme atarak devirdiği Eflatun Kavun ağacı, daha sonraları yapılan özenli bir bakımla yeniden meyve vermeye başladı.