
Si dice che fosse una leggendaria spada di Liyue.
Si narra che il suo fodero fosse fatto con legno di aloe, decorato con mica e con incisioni di immagini belliche.
Tuttavia, questo fodero dalla fattura inestimabile è andato perduto.
Per la lama, il fodero era come una prigione, che la tratteneva dal suo vero scopo.
La lama è così affilata che le sue vittime si rendevano conto di essere state colpite solo un'ora dopo.

Si dice che Kunwu forgiò questa preziosa spada affilata in un solo giorno, lavorando ininterrottamente dal mattino alla sera.
Quando l'anziano maestro di Kunwu vide il lavoro del suo apprendista, strinse i pugni, sospirò con angoscia e batté per terra con il suo bastone.
"Oh, empio è questo oggetto, il più spietato al mondo."
Il maestro fece un ultimo, lungo sospiro e si allontanò zoppicando.

Kunwu rifletté sulle parole del suo maestro per tre giorni senza mai toccare una lama.
Poi passò un anno intero a incidere minuziosamente un fodero in legno d'aloe.

Kunwu pensò che un fodero elegante e opulento sarebbe bastato per tenere a freno la crudeltà e la violenza della lama.
Tuttavia, la preziosa spada andò perduta tra la gente comune. La lama affilata sopravvisse, ma tutto ciò che rimase del fodero fu la sua storia.
La lama affilata cerca solo di bagnarsi nel sangue delle sue vittime, e non c'è fodero che possa frenare questo desiderio.
