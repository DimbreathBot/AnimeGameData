(Questa iscrizione è stata fatta con tagli molto profondi, come se avessero usato degli strumenti molto rudimentali. L'autore sembra aver ricevuto una buona istruzione, ma l'apparente goffaggine della scrittura indica delle condizioni di vita complicate.)
Le estremità orientale e occidentale sono talmente distanti tra loro, che dovrebbero esserci diverse migliaia di folli desiderosi di rivendicare la corona.
Sebbene le estremità occidentale e orientale siano troppo vicine tra loro, non esiste neanche una persona saggia in grado di governare tutto il territorio.

Ora nessuno sa quanto tempo sia passato da quando fu ucciso il grande Spirito della vittoria di Gurabad, e il susseguirsi dei vari re è segnato soltanto da sangue e lacrime.
Un tempo i cimiteri di sabbia erano alte mura erette dagli zii del re, e le terre dove sono stati piantati forzatamente gli alberi sono ancora più aride.
Il mio re è in esilio, nascosto nel regno della foresta, e non so dove si trovi la sua dimora... Il favore e la protezione degli dèi appartengono ormai al passato.

Lo giura l'erede cieco, logorato dalle agonie; lo giura il padre pietoso, che è stato accecato da un re, e che poi ne ha accolto un altro.

Mai più renderò giuramento di fedeltà a un mortale, e che tutti coloro che si definiscono re possano finire come i loro predecessori! Che diventino polvere e siano sepolti nella sabbia!

Noi abitanti del deserto lasceremo le rovine e i palazzi dove abbiamo vissuto. Costruiremo una nuova casa al confine di questa terra.
Chiameremo quel luogo Aaru, dall'antico sogno degli dèi, e là attenderemo in silenzio la rinascita di Al-Ahmar.