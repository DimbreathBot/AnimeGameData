
Tüm dünya, Liyue'nin ticari limanına akın ediyor. Burası şehrin gurur kaynağı.
Akın akın gelen insanlar egzotik hazineleri de beraberinde getiriyor.
Ucu olup da kenarı olmayan ve iğneye benzeyen bu kılıç, delme hasarını artırma pahasına darbe yeteneğinden feragat etmiştir.
Tam potansiyeline ulaşabilmesi için beceri gereklidir. Ancak özel bir yeteneği olmadan onu kullananlar için bile yeterince iyi bir kılıçtır.

Bir zamanlar denizci olan taşıyıcısının belinden sarkan, uzak kıyılardan gelen bir silah.
İnce ve zarif olan bu kılıç, denizin dalgalarının ve kaosunun ortasında göze çarpmıştı.

Meraklı halk sorular sorunca, tekne kaptanı soruları geçiştirdi. Bu yüzden kılıcın kökeniyle ilgili dedikodular da arttı.
Bazıları bu kılıcın korsanlara karşı bir savaşta kazanıldığını, bazılarıysa bir baskında elde edilen ganimet olduğunu söylüyordu.

Ancak akşamın kızıl bulutları çökünce ve yelkenler geceye hazırlık için indirildiğinde, İkinci Kaptan nazik bir şekilde kılıcı cilalardı.
Bir yandan savaşçı bir gezgin olarak dolaşıp durduğu, Rüzgar Krallığındaki eski hayatını yad ediyordu.
Bir yandan da çok erken biten bir aşkı, tekrar buluşma sözünü ve memleketindeki kızı düşünüyordu.
