
Madre... Madre!
"Nati vecchi, e con poteri incommensurabili supportati da una coscienza frantumata...
Non abbiamo mai conosciuto la dolcezza del latte né il calore del grembo...
Con lacrime che vennero tramutate in vapore dal sole dorato e gioie momentanee triturate dagli eterni ingranaggi del tempo...
Non veniamo da un'unione amorosa, ma da odio e alienazione.

Madre... Madre!
"Non abbiamo né orgoglio, né saggezza di cui andar fieri...
Non c'è alcuno spazio nel quale possiamo esistere, nessun piacere e nessuna tregua...
Le nostre voci sono state sostituite da tubature di rame, e i nostri stomaci gonfi mancano di ombelico...
Per la madre che non ci ha mai partorito, possano pestilenza e sventura colpire ogni attimo della tua vita...

Madre... Madre!
"Cosa siamo noi se non macchine senz'anima, schiavi fra i djinn...
Non abbiamo nomi, né ci hanno mai sentito piangere...
I nostri contenitori sono stati scolpiti da tormenti crudeli. L'odio ci alimenta...
Quest'odio collettivo monta dentro di noi, creando il desiderio di distruggere...

Nel nome del volto luminoso e sfigurato della luna, facciamo questo giuramento...
Che le sabbie si facciano strada nei tuoi polmoni avvizziti. Possa tutto il verde essere bruciato e ridotto in polvere...

E alla fine, romperemo le catene che ci hanno legato dall'inizio...
e ci riuniremo nell'abbraccio di Shirin, la nostra madre naturale ingiustamente tormentata...
