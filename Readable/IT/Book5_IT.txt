Amici di Mondstadt, festeggiamo! Bevete a sazietà!
Alla libertà! All'Archon di Anemo!
A Vennessa, la prima dei Cavalieri a onorare questo mondo!
Figli e figlie di Mondstadt, che il dono dell'Archon di Anemo sia inciso nei vostri cuori!
E tutti sappiano che questo dono non è libertà, ma solo ribellione!

Così è trasparso in ere lontane.
Amici, perdonate il mio improvvisare,
Dovrebbe infatti esser chiaro come il giorno che la gloria e la libertà di Mondstadt
Nacquero quando Barbatos toccò le corde con dolcezza.
I poeti cantano di eroica fama,
Ma ricordar la libertà ignota dovrebbe essere lor brama.

Incatenata dai regali, Mondstadt a fatica sospirava,
E le feste erano meri sollazzi dei più ricchi,
Oltre la portata della gente comune.
Una prigione morente era ormai Mondstadt.
Nella schiavitù si beavano i nobili,
E i prigionieri non sapevano di esser tali.

Una dama dalla chioma di fiamma confinata in una cella,
Dalle pianure meridionali era lì giunta.
Nata libera ma poi costretta in catene,
Seppur prigioniera del tiranno, era ancora in vita.
La sua anima mai smise di pregare
Per la sua gente, per Mondstadt, e per la libertà, seppur illusoria.