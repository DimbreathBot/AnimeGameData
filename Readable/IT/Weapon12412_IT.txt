
Mentre la notte cala, le pulsazioni delle sue branchie possono venire tradotte così:

"Dunque, quando lasciai il mare, di certo ero morto.
Il mio cuore non batteva più, si vedeva il bianco dei miei occhi e avevo un odore fetido...
Questo per un pesce significa morire, dico bene?"

"Le mie vecchie lische erano le più forti tra tutti gli sgombri.
Un tempo ero uno degli esseri più forti dei mari poco profondi.
Neanche le bestie marine, le balene e gli squali erano al mio livello.
Eppure, persino io ho trovato un degno avversario!
Era una kurage, ma forse voi le chiamate meduse.
Cribbio, fluttuano con la marea, quelle lì.
Ciononostante riescono a respingere ogni tipo d'urto."

"Così abbandonai il cammino della forza...
per intraprendere quello della medusa.
Dopo una lunga, lunghissima vita,
riuscii a controllare ogni organo del mio corpo.
Così fermai il mio cuore
e non fui scambiato per un pesce fresco e tagliato in due.
Forse penserai che non sono altro che un pesce alla griglia, e probabilmente è così...
ma permettimi di diventare la tua forza."

"Ora, tu che brandisci questo povero vecchio...
Uhm...
Quando tutta l'acqua tornerà nel mare,
quando le ultime stelle si spegneranno,
quando tutto tornerà all'oceano primordiale da cui tutto ebbe origine...
avrai il coraggio di misurarti con me?"