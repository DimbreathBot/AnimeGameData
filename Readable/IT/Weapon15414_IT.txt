
"Scendi dalla nave. Non vogliamo donne, qui!"
Il ladro chiamato Ako Domeki girò i tacchi e se ne andò.
A sentire quelle parole, la sacerdotessa non riuscì a non accennare un timido sorriso.
Se colui che mi ha insegnato a tirare con l'arco non fosse andato in guerra al fianco della Shogun,
ora nostro figlio avrebbe la stessa età di Zaemon.
E forse io sarei diventata una Takamine, o lui un Asase...

Il tono di voce di Zaemon e il modo in cui mi ha volutamente voltato le spalle
sono identici a quelli che usò un tempo lui, spada alla mano.
Questa volta non lascerò che muoia.
Anche se dovessi mettermi contro il mitsudomoe di Electro...

"Abbiamo affilato gli arpioni e le spade. È ora di salpare."
"Bene, allora andiamo a mostrare la forza di Seirai ai tirapiedi dello Shogunato!"

La sacerdotessa, udendo le ballate marinare che celebravano la partenza, abbassò l'arco da guerra.
Un tempo, sul Monte Yougou, aveva imparato in segreto la vera "magia"
e l'avrebbe usata qui, pur dispiacendosi per la Tengu, la sua maestra.
Avrebbe disfatto la grande barriera che si ergeva da mille anni,
liberando il rancore del morente rapace viola,
così da permettergli di distruggere le navi su cui garriva la bandiera dell'Archon di Electro.
Sperava solo che quella vecchia gatta non si precipitasse verso la tempesta...