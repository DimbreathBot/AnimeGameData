... En önemli konu, kelimelerin anlamlarının karıştırılmasından kaynaklanan yanlış anlaşılmalara yol açmamak adına farklı müzik kategorilerini doğru biçimde ayırt edebilmektir...

... Bu dünyada müzik üç kategoriye ayrılır. Evrenin Müziği, Ruhun Müziği ve Enstrümantal Müzik...

... Evrenin Müziği, kökenin müziğidir. Tüm müziğin başı ve sonudur; her şey ondan gelir ve her şey ona geri döner. Sahte ve gerçek göksel burçlar (namıdiğer iç ve dış, alt ve üst astrolojik burçlar. Euergetia bu bölümün detaylı bir açıklamasını yapacaktır), mevsimlerin döngüsü ve zamanın geçişi, tanımlanmış elementler, evrendeki her şey bu müziğin düzenine göre işler...

... Burada Evrenin Müziği ile Fortuna arasındaki bağlantıya bilhassa dikkat edilmelidir. Fortuna, Evrenin Müziğini içerir fakat Evrenin Müziği, Fortuna demek değildir. Fortuna'ya benzer özelliklere sahip herhangi bir müzik Evrenin Müziği olarak adlandırılabilir, zira kendisi dünyanın bütününe eşittir...

... Cassiodor'un size daha önce öğrettiği üzere, burada sözünü ettiğimiz "Fortuna" ile Sebastos'un "Fortuna"sı aynı değildir... İkincisi, adını ilkinden alır; ilki ise her şeyi yöneten "kurallar" ve kölelerin sözünü ettiği "kader"dir...

... Ruhun Müziği, ölümlüler dünyasının müziğidir. Ölümlülerin ve tanrıların müziği birbirinden farklı değildir ve her ikisi de bu kategoride sınıflandırılabilir, zira özleri Evrenin Müziği tarafından ortaya çıkan ve Ruhun Niteliğine çarpan ahenktir...

... Bir arp düşünün, dünyadaki her bir fiziksel varlık arpın tek bir teline karşılık geliyor olsun... Muhteşem müzik tek bir telden değil, tüm tellerin rezonansından gelir... Bu bizim Evrenin Müziği dediğimiz müziktir...

... Parmaklarınız tellerin uçlarında kayarken, tellerin orta kısmı da uçlarla birlikte titreşir ve çok hoş bir ses çıkarır. Fakat tellerin ortasına hiç dokunmadınız, buna rağmen sesin çıkmasının nedeni ise orta kısmın bağlı olduğu...

... Altını çizmek istediğim husus şudur ki, tıpkı arp telleri benzetmesinde görüldüğü üzere, ölümlülerin ve tanrıların müziğinin her ikisi de çalınabilir. Tıpkı tellerin uçlarını değil de ortalarını çalmayı tercih edebileceğiniz gibi. İşte bu nedenle Ruhun Müziği, Evrenin Müziğinin yerini alabilir. Buna daha sonra ayrıntılı olarak değineceğiz...

... Enstrümantal Müzik en temel müziktir, üzerinde konuşmaya gerek yoktur. Köleler bile anlayabilir...

... Şimdi size Phobos'un doğasını ve müziksiz olanların neden bizimle eşit insanlar olarak kabul edilemeyeceğini açıklamalıyım... Ahlak ve mantık çerçevesinden bakıldığında...