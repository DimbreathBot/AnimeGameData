
"Questa è una storia di Valuka..."

Questa è una storia che risale a molte lune fa, quando la giungla era ancora uno scintillante deserto dorato, e noi non eravamo ancora nati dai melograni.

C'erano una volta tre amici. Erano affiatati come Araji, Aramaha e Arayama.
Ma uno degli amici fece ritorno alla terra, mentre gli altri due presero strade separate.
Uno dei due voleva creare un regno terreno e fare sparire la tristezza dal mondo.
L'altro decise di diffondere la vegetazione e di riempire la terra di saggezza e felicità.

Ma prima o poi i regni cadranno, la saggezza verrà distorta, e la definizione di felicità cambierà.
Dimenticherai i tuoi sogni, mentre noi torneremo ai nostri, dimenticando il sole e la luna.

Eppure, nelle profondità del deserto, proprio come i re della foresta lasciano orme dietro i loro passi, io e te lasceremo storie dietro noi.
Le tracce della nostra amicizia passata dormono beatamente, come un Aranara trasformatosi in un seme.