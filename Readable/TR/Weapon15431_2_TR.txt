
Annem bu soylu düşüncelerinizi anlayamıyor Kralım. Bunu öğrenecek olursa Büyük Birlik'e isyan bayraklarını çekecek ilk kabile kesinlikle Çiçek Tüyü Klanı olacaktır.
Kralım, parlak ve görkemli yarınlar için, binlerce yıl sonrasına yönelik hedeflerimizin gerçeğe dönüşmesi için bu gizli tehlikeyi ivedilikle oradan kaldırmalıyız. Artık tereddüt edemezsiniz."

Kabile sancaklarının henüz tozla kaplanmadığı, anlaşmanın mürekkebinin henüz solmadığı bir dönemdi.
Genç, haine kuşların artık şarkı söylemediği bir gece, sönmekte olan ateşin başında yapmıştı bu teklifi.
Amacı hırsını körüklemek miydi, yoksa kıskançlık mıydı hâlâ bilinmez.
Bilinen tek şey, Kül Şehir'deki şölenin kan kırmızısı alevlerle kralın tereddütlerini tamamen ortadan kaldırdığıdır.

"Hah... Eski dostum, yalnızca şu ihtiyar bedenimle ilgilensen yeterdi. Neden yüzlerce asker yolladın?
Hoş, kendi soyunu hafife alan bendim aslında... İzin ver bu kan borcunu kanla ödeyeyim."

Yay kirişi kopmak üzereydi. Kan tamamen akıp gitmişti. Hep yanında taşıdığı hançer bile ikiye ayrılmıştı.
Oklarıyla gökyüzünde sayısız ejderhayı vuran kahraman için artık yolun sonu gelmişti.
Çiçek Tüyü Klanının İlk Sözcüsü, kızıl nehir karşısında oluk oluk akarken başını dik tutmaya devam etti.
İlk okunu alçak varisine, kalan okları ise hainin piyonlarına armağan etmişti.
Kemikleri çoktan parçalanmıştı. Son okunu, bedenini yeşim yayına mıhlamak için kullanacaktı.
Yolun sonuna geldiğinde ölüm bile ejderhaların gururlu kızına diz çöktüremeyecekti.

"Soylu anneciğim... Kızın nihayet kendi yolunu buldu.
Istırabım da benim, şarkılarım da... Böyle yazsınlar mezar taşıma.
Unutmasınlar göğüs gerdiğim acıları... Unutmasınlar yükselişimi.
Hayatımı hepinize adadım... Şimdiyse ölümümü dünyaya adıyorum."