Un tempo gli dèi regnavano incontrastati. Tutti gli esseri viventi si radunavano attorno a loro come pecore alla ricerca di un pastore, e chi soffriva lo faceva in silenzio.
Ora il potere divino è appassito, mentre la saggezza umana è sbocciata. Tuttavia, chi soffre non ha mai cessato di farlo.
...
A Liyue c'è un detto che fa: "La vita è come alloggiare presso una locanda", mentre a Inazuma ce n'è uno che recita: "Tutto è vacuo". Ogni volta che mi capita di leggerli avverto una stretta al cuore.
Ho tentato di comprenderne la ragione. La ruota del tempo gira e l'unica costante nell'intera storia di Sumeru è la natura umana.
Da quando sono arrivato nel deserto, ho condotto un totale di 64 esperimenti nel corso di sette anni.
...
Gli uomini sono come prigionieri o bestie in gabbia, ognuno si nutre della felicità dell'altro fino a condannarlo al tormento eterno. Pertanto, lì dove c'è un ricavo, dev'esserci anche una perdita; e lì dove c'è la felicità, c'è anche l'agonia. Tutti sono, al tempo stesso, sia vittime che carnefici.
L'avarizia e il torpore risiedono nel cuore dell'umanità. Spinti dall'avarizia, gli umani scelgono di compiere azioni malvagie, e il torpore li rende ciechi davanti al male commesso dagli altri.
...
Ma se il mondo è questo, qual è allora il significato stesso di tale mondo? Il futuro sta al presente come il presente sta al passato. La pace non è mai stata una possibilità. Il conflitto è l'eterna verità.
Tutto... dal mio sapere, dalla mia conoscenza, alla mia vita... non è altro che il nulla.