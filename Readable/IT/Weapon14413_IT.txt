
La leggenda narra che ci sia un gruppo di isole molto lontano in mezzo a un mare annebbiato, e questo luogo è chiamato Arcipelago della Mela dorata.
Si dice che queste isole siano abitate dal pacifico e adorabile clan Dodo, che vive senza controversie con il resto del mondo.
I membri del clan Dodo sono degli esseri gentili e giocosi, e amano farsi scherzi a vicenda e giocare insieme. Non troverai mai nessuno di loro annoiati o tristi.
Tra di loro si chiamano tutti "Dodoco!", parola che significa "il migliore degli amici".

Ma proprio come i semi di dente di leone un giorno lasciano il loro gambo e vanno via con il vento, ogni Dodoco un giorno cavalcherà il vento e le onde, e partirà all'avventura viaggiando per il grande mondo alla ricerca di un quadrifoglio.
Perché devono farlo?
Perché, dopo aver vissuto così a lungo nell'Arcipelago della Mela dorata, i suoi abitanti finiscono per non riconoscersi. Dopotutto, sono tutti "Dodoco" e hanno tutti lo stesso aspetto! Quindi per loro non esistono affatto concetti come "tu" e "io"!
Solo il quadrifoglio rosso fuoco può far sì che capiscano cosa significhi veramente "Dodoco" e distinguersi, permettendogli così di poter giocare liberamente con tutti i loro amici.
Almeno, questo è quello che dice mia madre, e lei può fare praticamente qualsiiiiasi cosa!
Quindi, per capire ciò che costituisce un vero "Dodoco", lasciano i loro buoni amici e vanno in posti lontani per fare nuovi grandi amici e diventare anche il loro "Dodoco"!
Vedranno cose carine di ogni sorta, ascolteranno cose interessanti, incontreranno molti amici... e un giorno, mentre i loro amici li guarderanno, in un momento in cui nessuno se lo aspetta... È allora che apparirà uno scintillante quadrifoglio fiammeggiante!

Ed è per questo che quando un Dodoco peloso dall'Arcipelago della Mela dorata ruzzola nel mare o salta nel vento prima di lasciarsi trasportare in luoghi molto lontani, significa che un bambino fortunato sta per incontrare il suo nuovo migliore amico di sempre!
Questo piccolo e prezioso libro è stato dato dalla madre più libera del mondo alla figlia più fortunata del pianeta. Racconta le innumerevoli avventure che Dodoco ha avuto prima di incontrarla, e le avventure che lei e Dodoco hanno avuto da allora: peripezie più grandi e più belle, piene di scintille, schizzi, tesori e tanti amici!
