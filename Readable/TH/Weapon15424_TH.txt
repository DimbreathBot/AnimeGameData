
ในยุคที่ราชาแห่งทรายเหลืองปกครองแผ่นดิน อำนาจก็เหมือนแสงแดดที่สาดกระจายไปทั่วเนินทราย
บทเพลงที่หลงเหลืออยู่ของชนเร่ร่อน เหมือนเสียงแมลงกู่ร้องในกองทราย คอยขับขานถึงยุคแห่งทองคำที่ถูกลืมเลือนอยู่ร่ำไป
พวกเขาพูดว่า นายท่านสีชาดเคยแข่งแสงกับดวงอาทิตย์ที่แผดเผา สุดท้ายก็ร่วงหล่นลงบนพื้นดินเฉกเช่นดาวตก
พวกเขากล่าวว่า ในบรรดานักบวช มีผู้รอดชีวิตจากการเข่นฆ่าของเจ้าประเทศราช ได้ทิ้งวิชาธนูที่ตกทอดจากราชา Deshret เอาไว้...

ลูกหลานของนักบวชเรียกตัวเองว่า "ลูกหลานสุริยา" และยังคงร่ำเรียนพิธีการเก่าของอาณาจักรราชา Deshret อย่างต่อเนื่อง
แม้แต่พ่อค้าพเนจรที่มีสายข่าวมากมายที่สุด ก็ยังไม่รู้เกี่ยวกับชนกลุ่มลึกลับเหล่านี้เลย
เหล่าลูกหลานทองคำนั้น น้อยคนนักที่สามารถสืบทอดมรดกของนักบวชราชา Deshret ได้ และมีเพียงไม่กี่คนที่สามารถอ่านเอกสารอ้างอิงโบราณออก
ยิ่งไม่ต้องพูดถึงวิชาที่เหล่านักบวชโบราณชำนาญ ทั้งกระบอง ทักษะหอกอันสง่างาม รวมถึงวิชาธนูที่พวกเขาภาคภูมิใจยิ่ง

กลุ่ม Eremite มักจะเรียกคนกลุ่มนี้ว่า "ผู้แฝงเร้น" บางคนในนี้ก็ได้เปลี่ยนไปภักดีต่อเทพราชาที่เหลืออยู่ของ Sumeru แทน
แต่คนส่วนใหญ่ได้หายไปในทะเลทรายอันกว้างใหญ่ ซ่อนตัวอยู่ในถิ่นพำนักหมู่ของงูแมงป่องและภูตของอาณาจักรโบราณ
คนที่ภักดีต่อป่าฝนยังคงมีนิสัยปลีกวิเวกและพูดน้อย ใช้กำลังของตัวเองเพื่อตอบแทนบุญคุณพรโบราณ
แต่ในใจพวกเขา ก็หวนคิดถึงบรรพบุรุษและราชา Deshret ที่ประสบกับภัยร้ายเมื่อพันปีก่อนอยู่เสมอ

และแล้ว พิธีวิชาธนูอันเก่าแก่และงดงาม ก็ได้รับการสืบทอดโดยลูกหลานของนักบวช จวบจนปัจจุบัน
ถึงแม้ความหมายของอักษรโบราณและรูปภาพ จะสูญหายหรือผิดเพี้ยนไปแล้วก็ตาม
แม้ท่วงท่าองอาจของราชา Deshret เมื่อครั้งยิงธนู จะได้แตกสลายไปในฝันครั้งเก่าแล้ว...
แต่เชื้อไฟอ่อนแอของแคว้นเก่ายังไม่ดับมอด ทว่ามันได้กลายเป็นองค์ประกอบที่ลึกลับยิ่งกว่าเดิม
ใช้ความรู้เก่าที่พวกเขาได้รับตกทอดมา คอยปกป้องอารยธรรมในวันนี้ต่อไป

ส่วน "ผู้แฝงเร้น" ที่หายตัวไปในทะเลทราย ก็มีบางคนได้หลุดออกจากเส้นทางของนักบวช
คนพวกนี้ลุ่มหลงกับภาพลวงตาของอำนาจ พยายามจะเปลี่ยนแปลงเผ่าที่อยู่ไม่นิ่ง
พวกเขาใช้พิธีกรรมเข้มงวดในอดีต ฝึกเด็กที่เดินทางผิดเป็น "เหยี่ยวนักล่า"
เทคนิคที่เคยพัฒนาขึ้นเพื่อฝึกฝนนักรบผู้สูงศักดิ์มาหลายชั่วอายุคน บัดนี้กลับถูกนำไปใช้ในทางที่ผิด
เพื่อที่จะช่วยให้ "ราชา" องค์ใหม่ถือกำเนิดขึ้น จึงฝึกสุนัขล่าเนื้อที่ไร้ความนึกคิดขึ้นมา...
แต่นี่เป็นเรื่องราวหลังจากนั้น คนที่มีความทะเยอทะยานสูงมักจะหายตัวไปในทะเลทราย
จางหายไปอย่างเงียบเชียบ ราวกับหยดน้ำตาแห่งความทุกข์ ที่ไหลรินสู่มหาสมุทรอันกว้างใหญ่ไพศาล