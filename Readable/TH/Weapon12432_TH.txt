
เมื่อนานมาแล้ว ตามประเพณีของชนเผ่าที่สืบทอดมาจากผู้โง่เขลา ผู้เปล่งเสียงเรียกร้องในยามราตรี
เมื่อเปลวไฟในเตาเผาลุกโชนเป็นสีแดงฉาน ลูกหลานที่กำลังจะออกเดินทางไกล นั่งอยู่ที่มุมหนึ่งของบ้านช่างฝีมือ
ช่างตีเหล็กจากดินแดนในหุบเขา โบกค้อนเหล็กทุบผลึกหินจนแตกกระจาย เกิดเสียงดังกรุ๊งกริ๊ง
ชายชราที่เดินเหินอย่างยากลำบาก เอื้อมมือที่ไม่ได้ถือไม้เท้า หยิบของล้ำค่าที่เก็บรักษาไว้เป็นเวลานาน ออกมาจากตะกร้าสาน

"Akamai ออกเดินทางเถอะ เราจะต้องเจอสายแร่หรือสมบัติที่น่าทึ่งมากแน่นอน!"
"ใช่แล้วล่ะ Kau Kau พอถึงตอนนั้น พวกเราก็จะได้กลายเป็นนักล่าสมบัติ ที่ถูกบันทึกไว้ในม้วนหนังสือแล้ว"
ในอดีต คนหนุ่มสาวชาวเหล่าวารีทั้งสอง ได้สาบานว่าจะเดินทางไปทั่วทั้งดินแดนของ Natlan
สำหรับพวกเขาแล้ว การออกเดินทางสำหรับสิ่งแปลกใหม่ คือพรสวรรค์ที่ Wayob ได้มอบให้กับพวกเขา
ยิ่งไม่ต้องพูดถึง เรื่องราวของเกาะลึกลับและผู้กล้าในอดีต ที่ยังคงสะท้อนก้องอยู่ในใจของพวกเขา
ชายหนุ่มจึงออกเดินทางผจญภัย ใช้รอยเท้าของตัวเองเพื่อเริ่มเส้นทางจาริก

เพียงแต่เรื่องเล่าของผู้กล้าที่ถูกทิ้งไว้เป็นตำนาน ไม่ได้กล่าวถึงความลำบากที่คนธรรมดาต้องเผชิญ
และบนโลกนี้ไหนเลยจะมีสมบัติมากมายขนาดนั้นให้ผู้คนตามหา แร่ที่ทั้งสองขุดขึ้นมานั้น
ส่วนใหญ่เป็นแค่แร่หินคริสตัลธรรมดา ซึ่งธรรมดาเสียยิ่งกว่าอะไรดี
แต่แล้วยังไงล่ะ พวกเขาก็ยังคงสนุกกับมันอย่างไม่รู้จักเหน็ดเหนื่อย ท่ามกลางกองไฟในยามค่ำคืน
พวกเขายกหินที่รวบรวมมาได้ขึ้นมาทีละก้อน และนึกถึงเหตุการณ์และความรู้สึกในตอนนั้น
ก้อนนี้ยึดมาจากกรงเล็บของ Tepetlisaurus ขนาดใหญ่ ขณะเดินผ่านเทือกเขาที่ปกคลุมไปด้วยแร่คริสตัล
ส่วนก้อนนั้นอยู่ริมสระน้ำอุ่น และเป็นต้นเหตุที่ทำให้เพื่อนที่ดื่มจนเมามายต้องสะดุดล้ม
ก้อนหินที่ถูกปกคลุมไปด้วยเถ้าถ่าน ครั้งหนึ่งเคยตั้งอยู่บนหน้าผาของเมืองเก่าที่ถูกเผาไหม้
จนกระทั่งมีคนสองคนเดินผ่านมา และเห็นว่ามันมีรูปร่างแปลกตา จึงนำมันไปโดยไม่ปรานี

ตอนนี้ ช่างฝีมือได้เปิดหินเหล่านั้นทีละก้อนและหลอมละลายมัน จู่ ๆ ความทรงจำและคำพูดในอดีต ก็กลับมามีชีวิตอีกครั้ง
หลังจากที่รู้ว่าลูกหลานของ Akamai ต้องการเลียนแบบบรรพบุรุษ พวกเขาจึงตัดสินใจใช้หินประหลาดเหล่านี้เป็นวัสดุ
สร้างดาบแหลมคมให้กับลูกหลานที่ต้องเดินทางไกล เพราะพวกเขารู้ดีกว่าใคร ว่าการออกเดินทางอยู่ข้างนอกนั้น มันอันตรายและเสี่ยงมากแค่ไหน
ในวันที่ดาบใหญ่ถูกหลอมขึ้น Akamai และ Kau Kau จึงได้นำมัน มอบให้กับนักเดินทางผู้เดินทางไกลเป็นของขวัญ:

"ขอให้ความทรงจำในอดีต เป็นเพื่อนเดินทางไปกับพวกเธอ ตอนนี้บรรพบุรุษไม่อาจร่วมเดินทางไกล ไปกับพวกเธอได้อีกแล้ว..."
"อดีตจะขยายไปยังยุคสมัยใหม่ เช่นเดียวกับสายเลือด เหมือนกับไฟไม่มีวันมอดดับ ที่จะส่งต่อจากรุ่นสู่รุ่นในพิธีกรรมที่ลุกไหม้ชั่วนิรันดร์"