
เมื่อนายหญิงแห่งสวนบุปผาสิ้นชีวาลัย ราชินีแห่งแมกไม้ก็สูญสลายไปพร้อมกับทะเลทราย
เธอยอมละทิ้งความรักและอำนาจอันบ้าคลั่ง พร้อมตัดสินใจเลือกกลับไปยังป่าฝนเพื่อรักษาวิถีชีวิต...
เช่นนั้น ชีวิตใหม่จึงถือกำเนิดขึ้นในป่าฝน เหล่านักปราชญ์ต่างเริ่มกระตือรือร้นและสร้างบ้านของครอบครัวตน
จินตนาการเพ้อฝันนำไปสู่ความตายที่ไม่อาจหลีกเลี่ยง และหลักคำสอนเรื่องความตายก็คอยเตือนสติมนุษย์อยู่เสมอ

ควาเรนาห์แห่งดอกไม้ถือกำเนิดจากงานเลี้ยงที่รื่นเริงที่สุด และความสุขอันบริสุทธิ์ที่สุด
ซึ่งไม่มีความขมขื่นของการฝึกตนหรือกลิ่นอายของผู้มีอำนาจ
ท้ายที่สุดชะตากรรมของเธอจะนำพาไปสู่ความตาย ความเหี่ยวเฉา และความสูญสลายของทุกสิ่ง...
มีเพียงเทพแห่งปัญญาเท่านั้น ที่จะเรียนรู้และใช้มันได้อย่างเหมาะสม

"แต่อย่าได้ลืมคำทำนายของนายหญิงผู้ยิ่งใหญ่ เพราะท่านได้ฝากฝังไว้กับเจ้าแล้ว"
"ความโง่เขลาไม่เพียงพอที่จะทำลายมนุษย์ แต่กระแสแห่งความมืดจากนอกโลกจะกวาดล้างทุกสิ่งจนหมดสิ้น"
"ข้าคือวิญญาณดวงสุดท้ายที่เหลือของนายหญิง ข้าคือแก่นแท้ของดอกไม้ที่ชำระล้างทุกสิ่ง"
"หากเมื่อผสานรวมกับน้ำบริสุทธิ์ ข้าจะแตกสลายดั่งผลทาฑิม และเปล่งประกายแสงแพรวพราวนับพันหมื่น"

ด้วยเหตุนี้ วิหคศักดิ์สิทธิ์จึงได้ถือกำเนิดขึ้นจากควาเรนาห์
มันอ้อยอิ่งอยู่เคียงข้างเจ้านายชั่วครู่ ก่อนจะบินจากไปยังทุ่งดอกไม้