
ตอนที่ราชาแห่งหินมาถึง บรรพบุรุษของ Chenyu Vale ก็ได้ถดถอยไปเป็นชนเผ่าในป่าเขาไปแล้ว
พวกเขาคอยขุดเจาะหยกเย็นราวกับน้ำใสในก้อนหิน จัดเทศกาลเฉลิมฉลองอย่างยิ่งใหญ่ตามพิธีกรรมโบราณ
เมื่อถึงฤกษ์งามยามดี ผู้คนในเผ่าก็จะหยุดจากการทำงานอันเหน็ดเหนื่อย และโยนหยกปฏิญาณลงไปในน้ำเพื่อบวงสรวง...
เพื่อระลึกถึงผู้ส่งสาสน์ที่เงียบมานาน ณ ท้องฟ้าสีคราม และเฝ้ามองดูความสุขและเภทภัยในปีต่อมา

ขณะที่เทพอสูรคนเก่าที่ปกครอง Chenyu Vale ได้เสียชีวิตที่ดินแดนอื่น ราชาแห่งหินก็รับช่วงดูแลดินแดนนี้อย่างเป็นระเบียบ
ชนเผ่าบรรพบุรุษที่เร่ร่อนอยู่ในป่าค่อย ๆ ยอมรับอารยธรรมของ Liyue แต่ยังคงรักษาขนบของการบวงสรวงเอาไว้
เมื่อกาลเวลาผ่านไป หินที่แข็งแกร่งก็กร่อนลงด้วยน้ำที่หยดใส่ทุกวัน ธรรมเนียมดั้งเดิมของที่นี่ก็ได้รับการยอมรับจากผู้อพยพใหม่ของ Liyue
ดังนั้นที่นี่จึงได้พัฒนาวัฒนธรรมที่แตกต่างกับท่าเรือ Liyue และนิสัยอ่อนโยนที่ไม่เหมือนกับชาว Liyue ขึ้นมา

วันเวลาที่ไม่สิ้นสุดหมุนเวียนอีกครั้ง ตระกูลของบรรพบุรุษและผู้อพยพใหม่ของชนเผ่า ได้รวมกันเป็นกลุ่มและชุมชนใหม่...
แต่กลับสูญเสียทักษะโบราณในการแกะสลักหยกปฏิญาณ และยึดการปลูกชาเป็นอาชีพในยุคสมัยใหม่ นับแต่นั่นมา Chenyu Vale ก็เต็มไปด้วยไร่ชา
ถึงแม้ผู้คนที่ Chenyu Vale จะไม่ได้โยนหยกปฏิญาณที่ใสเหมือนน้ำลงไปในแม่น้ำอีกแล้ว และลืมเลือนเรื่องราวไปมากมาย...
แต่พิธีกรรมการขึ้นไปสักการะบรรพบุรุษและผู้เสียชีวิตบน Yilong Wharf ยังคงถูกรักษามาจวบจนถึงตอนนี้ ราวกับหยกล้ำค่าที่วาวใสอยู่ในลำธารกลางเขา

บางครั้ง นักเก็บสมุนไพรยังค้นพบหยกโบราณสีเขียว ได้จากซากปรักหักพังในหุบเขาอยู่บ้าง
แม้ไม่สามารถตอบสนองต่อสวรรค์ชั้นฟ้าโบราณแล้ว แต่ยังคงเปล่งประกายแสงของโลกนี้
หยกศักดิ์สิทธิ์ที่เงียบงัน ไม่เคยบอกเล่าถึงประวัติศาสตร์โบราณของบรรพบุรุษที่เร่ร่อนพเนจร
ปริศนาต่าง ๆ ในอดีต ถูกทิ้งไว้ให้ผู้ที่บังเอิญหยิบฉวยเก็บไปคาดเดาและจินตนาการเท่านั้น