
Questo arco apparteneva un tempo a una cacciatrice, e il suo colore era così verde che poteva mimetizzarsi con l'ambiente naturale.
Sii pura come le bestie dei campi verdi che vagano per i boschi alla luce del giorno.
Non portare alcun rancore e non scagliare mai una freccia se non per sopravvivere.

La cacciatrice senza nome fu istruita così, e crebbe in questo modo, molto lontano dalla città.
"Siamo nati dalla vegetazione. Finché c'è erba e ombra, ci muoveremo senza ostacoli."
"Siamo uguali alla bestia e all'uccello. Finché seguiamo le leggi della natura, allora non dobbiamo temere la morte."
"Tutti coloro che seguono la natura, quando la loro vita volge al termine, andranno in quella pianura infinita."

Seguendo questi principi, la cacciatrice non lasciò tracce, e non combatté mai contro l'ordine naturale.
Confortava le bestie selvagge che erano state colpite al cuore, finché le loro vite non tornavano alla natura.
Se questa calamità non fosse avvenuta, se non avesse seguito il sangue contaminato sulle foglie,
se non avesse incontrato quel cieco giovane morente sotto l'albero dove spesso riposava,
allora forse non sarebbe mai stata scossa da pensieri di vendetta, dal sangue e dal fuoco...

"Non mi dimenticare mai, buona Cacciatrice smeraldo."
"Non dimenticare mai che appartieni al verde, figlia della foresta."
"Non scoccare mai una freccia per guerra, vendetta o gloria."
"Poiché i macchiati di sangue non troveranno mai dall'altra parte i campi di caccia eternamente verdi."

"Quantomeno, non lasciare che questo arco sia contaminato dalla mia vendetta mortale."
"Non posso più raggiungere l'altro lato, né per incontrare il mio maestro né i genitori che non ho mai conosciuto."
"Ma almeno lascia che quest'arco rimanga puro, e che porti a loro i miei pensieri e i miei rimpianti."
