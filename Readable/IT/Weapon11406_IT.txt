
Un antico prototipo di spada dell'arsenale di Liyue. Il numero del lotto è sbiadito e non esistono documenti che ne confermino la data di produzione.
Sulla lama è inciso un disegno di nuvole vorticose che, quando viene brandita, le conferisce un debole bagliore dorato alla luce del sole.

Si dice che i maestri spadai che realizzarono quest'arma avessero raggiunto il proprio limite e per questo furono costretti a innovarsi.
Yun Hui, capo della fucina della famiglia Yun, si rivolse al rinomato artigiano Han Wu. Grazie all'esperienza di entrambi, Han Wu riuscì a elaborare dei progetti per una nuova serie di armi dal semplice nome de "i prototipi".
La prima spada realizzata secondo quei progetti dava già la sensazione di essere formidabile.

Mentre provava la spada sul Monte Tianheng, Han Wu la lasciò accidentalmente cadere a terra.
In risposta, la spada scatenò un vorticoso tornado d'energia che provocò un cratere di trenta centimetri nella resistente roccia della montagna.
Han Wu lo interpretò come un segno del cielo. Dichiarò: "Questa spada sarà chiamata Rancore, la devastatrice di rocce".

Questa spada è in grado di scuotere le fondamenta delle montagne, e nella sua punta conserva il potere di mille vette rocciose.
Questa spada, in grado di fendere le rocce come una noce di burro, servì da modello per tutte le successive spade realizzate a Liyue.
