Molte persone non avevano mai sentito la sua voce, e anche chi l'aveva sentita, non sapeva fosse la sua. Coloro che diffondono il buon verbo perché sentono parole da terre lontane sono rari come coloro che insegnano bene perché capisco la verità. La sua volontà tutto pervade ed è indistruttibile come l'intelletto stesso. Nessuno può distruggere ciò che è indistruttibile, dato che non c'è mai stata l'assenza dell'esistenza in questo mondo, né l'esistenza dell'assenza.

Bisogna sapere che la foresta fu un tempo invasa da una nera ondata di bestie. La luce della luna sull'acqua immobile era frammentata come il sogno che rifletteva, e perfino il labirinto senza fine collassò tra le fiamme ardenti. Il Signore di tutti gli animali ruggì furiosamente con il suo ultimo respiro, e cadde proteggendo tutto ciò che lei gli aveva affidato. Ma i ricordi non andarono distrutti, non collassarono, e non caddero. Proprio come la saggezza da lei lasciata, erano immortali, antichi ed eterni.

Seguendo la sua guida, la principessa del regno dei sogni staccò gentilmente i rami albini e ricostruì i verdeggianti terreni di caccia dalle foglie secche cadute, mentre i Figli della foresta, una volta stabilite le proprie ambizioni, furono di nuovo in grado di dormire pacificamente. Non importa quanto soffra, il cacciatore trova sempre la via verso casa. Questa è la prima e ultima promessa che lei fece ai bambini e agli adulti che un tempo furono bambini. Forse la polvere della luna sparsa in tutto il mondo un giorno sparirà come la rugiada del mattino, ma per quanto riguarda ciò che resta nei ricordi, dolci sogni e pensieri, la loro purezza resterà immutata, come una perla che resiste imperterrita alle intemperie, al vento, alla sabbia.
