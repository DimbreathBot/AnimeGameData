
Liyue'nin silah deposundan kadim bir katalizör. Seri numarası silinmiş ve üretim tarihini teyit edebilecek hiçbir kayıt yok.
Disk, evreni temsil ettiği için yuvarlaktır. Ortasında, gökyüzünde sabit duran bir gök cismini temsil eden Cor Purum parçası vardır.

Büyük kargaşa sona ermişti ancak kötü güçler yeryüzünden silinmemişti. Bu yüzden insanlar, geleneksel dövüş sanatını ve aletlerini bırakıp doğaüstü sanatları benimsemişti.
Ancak katalizör yapımında kullanılan yöntemler çok eskiymiş ve yüzyılı aşkın bir süredir değişmemiş. Bu sebeple o dönemin katalizörleri, daha ilk kullanımda çabucak kırılırmış.
Efsuncular, Liyue'ye akın edip Yun ailesinin lideri Yun Hui'den kendileri için yeni bir katalizör tasarlamasını istemiş.
Bunun üzerine Yun Hui, "prototipler" olarak bilinen yeni geliştirilmiş silah tasarımları serisine katalizörü eklemiş.

Bu disk, ahşap ve nadide bir maden cevherinden yapılmıştı. Diskin ortasında bulunan Cor Purum, efsuncuların armağanıymış.
Cor Purum, Cor Lapisin kırk dokuz gün boyunca bir kavanozda pişirilmesinden sonra, dağ pınarından alınan tatlı suyun içinde yine kırk dokuz gün boyunca muhafaza edilmesiyle üretilir.
Cor Purum, ateş ve suyla arındırılarak kırılmaz hale gelir. Efsuncular da bu iki aşamalı arındırma sayesinde, evrenin ilkel enerjisinin bu taşta vücut bulduğuna inanır. Çekirdeğinde Cor Purum bulunan bir katalizör, diskinin dönmesiyle kozmik enerjiyi yönlendirir. Disk on iki kez tam tur döndüğünde, bu enerjinin en saf hali elde edilir.

Yun Hui, Cor Purum'un kehribarı andıran sıcak ve altın renkli parıltısı olduğunu gözlemlemiş. Efsuncularla görüştükten sonra, bu katalizöre "Prototip: Kehribar" adını vermeyi teklif etmiş.
O günden sonra Liyue'de yapılan tüm katalizörler, Yun Hui'nin prototipini örnek alarak geliştirilmiş.
