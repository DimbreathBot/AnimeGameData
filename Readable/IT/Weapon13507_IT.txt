
Si dice che questa lunga lancia sia stata forgiata con materiali non appartenenti a questo mondo.
Tale arma è passata tra le mani di numerose anime fedeli, ma sfortunate.
Essa ha assistito a intere carneficine e assaporato il sangue e le carne di innumerevoli bestie immonde.

Si dice che, un tempo, una persona il cui lavoro consisteva nell'esorcizzare il male raggiunse la grande voragine delle sabbie di cristallo.
Tra le sue profondità trovò un cristallo azzurro dall'aura sinistra.
Dopodiché, assoldò un fabbro per tramutarlo in una lancia che chiamò Flagello delle calamità.

"Di certo questa lancia verrà usata per sventare ogni possibile catastrofe."
Gli indigeni, che si guadagnavano da vivere su quelle montagne rocciose, non erano soliti né vantarsi né criticare.
Ma non era stato firmato alcun contratto e tali parole non avevano un prezzo, quindi vennero accettate ugualmente.

In seguito, delle onde mostruose scalarono il substrato roccioso, mutando in nero il colore di quella terra un tempo vermiglia.
Il muro di scudi dei Milleliti si scontrò con forze oscure, e chiunque rimase indietro venne massacrato.
Come una fredda stella nelle tenebre, il Flagello delle calamità lampeggiò verso il cuore del vortice...

E quando infine la luce del tramonto separò le lugubri nuvole, il fango scuro affondò di nuovo nelle profondità della voragine.
Il Flagello delle calamità andò perduto, e con esso si persero le tracce dello Yaksha che lo brandiva. Entrambi tacquero di nuovo.
Successivamente, tutti coloro che brandirono tale lancia incontrarono la stessa sorte.
Ci furono, però, individui che combatterono senza che gli venisse ordinato, o che protessero altre persone senza aver prestato alcun giuramento.
Per loro, un tale destino non era certo una tragedia...

Si dice anche che, una volta, tale lancia fu presa in prestito da qualcuno.
E in una grotta deserta ed erosa dall'acqua fu testimone dello scontro tra due amici intimi.