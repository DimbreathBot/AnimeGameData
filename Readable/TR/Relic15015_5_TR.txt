
Küçük, süslü bir cep saati.
Saat, günün belli bir vaktinde durmuş gibi.
Inazuma'nın hayalet hikayelerinde,
bunun insan dışı bir varlıkla karşılaşma ile ilgisi olsa gerek...

Yaz festivali gecesi hoşlandığım kızla tapınağa yürürken,
kayıp bir çocuğun uzaktan ağlama seslerini işittim.
O dalgınlık anında yere düşerek bileğimi burktum ve cep saatini kırdım.

Yanımdaki kız merhem bulmak için koşup gitti.
Yoldan geçen insanlardan yer açmaya çalıştım.
Dinlenmek için yolun kenarındaki bir kayalığa oturdum.
Güzel maskeli kadın yanıma oturdu.
"Bu yeri pek kimse bilmez."
"Ancak havai fişekler en iyi buradan izlenir, bunu biliyordun değil mi?"

Hayal gördüğümü sandım.
On yıldır karşılaşmamıştık.
Geçen onca zamana rağmen tek bir gün bile yaşlanmış görünmüyordu. Yine de...

"Çok büyümüşsün. Fusen oyununu atlamamız gerekecek."
"Ama şarap getirdim. Havai fişekleri birlikte izleyelim. Ne dersin?"
