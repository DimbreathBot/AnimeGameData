
Una lancia dalla forma bizzarra creata appositamente da Kitain Bunsou per il proprio singolare stile di combattimento.
È pesantissima, il che la rende poco maneggevole per gli inesperti.
Tuttavia, può rilasciare un'enorme potere distruttivo se brandita da mani abili.

Tanto tempo fa, la famiglia Kitain diede la caccia al Tatarigami.
Per molte generazioni, i suoi discendenti ebbero la responsabilità di fungere da prefetti di Yashiori.

In passato, per tutta Inazuma, era molto diffusa una canzone per bambini che recitava:
"Arataki il Guardiano di cancelli, Iwakura il Successore, Kitain il Serpente, Takamine lo Squarcianebbia".
In tale strofa vengono nominati gli stupefacenti guerrieri che illuminarono la terra come comete.
Un tempo tanti altri nomi erano presenti su questa lista, ma ormai sono stati dimenticati.
Quando si è cacciatori di demoni, è inevitabile assorbire parte di quel sangue contaminato e miasmatico.