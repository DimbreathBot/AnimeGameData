
Liyue'nin silah deposundan kadim bir büyük kılıç prototipi. Seri numarası silinmiş ve üretim tarihini teyit edebilecek hiçbir kayıt yok.
Neredeyse on sekiz kilo ağırlığındaki bu silahın kabzası nadir bir cevherden yapılmış, kılıcı da en kaliteli çelikten dövülmüş. Savrulduğunda göreceğin tek şey, bulutları yutup ayın ışığını kapatmaya yetecek güçte, kör edici ışık yansımalarıdır.

Büyük felaket sonrasında Yun ailesinin demirci ocağı, çağdaş kılıç tasarımının sınırlarını zorlamak ve kılıca çağ atlatmak için usta zanaatkar Han Wu ile güçlerini birleştirdi.
Böylece basitçe "prototipler" adı verilen silah modelleri ortaya çıktı. Yeni tasarımla yapılan ilk büyük kılıcın nihai görünümü sıra dışı şekilde sadeydi.
Soluk ve lekeli altının gösterişsiz görünümü, silahın gerçek gücünü saklıyordu. Göze hitap etmese de silahı deneyen herkes, onun ağır ama kullanışlı olduğunu fark ediyordu.

Bu silahı döven usta zanaatkar Han Wu, şövalyelik kurallarına sadık bir dövüş ustasına kılıcı teslim etmek için gece boyunca kuzeye doğru seyahat etmişti.
Dövüş ustası kılıcı inceledikten sonra onu denedi. Kılıç bir rüzgar gibi uğuldadı ve bambu ormanının tamamını bir anda yok etti. Seyretmeye değer bir manzaraydı.

Dövüş ustası, Han Wu'ya şöyle dedi: "Bu kılıç antik bir zarafete sahip. Silah olarak da süs olarak da eşit değerde."
"Hem ağırlığı hem inceliği olan böylesine güzel bir parçanın ismi de saygı uyandırmalı. O yüzden bunun ismi Arkaik olsun."
Eşi benzeri bulunmaz gücü sayesinde bu kılıç, Liyue'deki binlerce büyük kılıç için örnek model oldu.
