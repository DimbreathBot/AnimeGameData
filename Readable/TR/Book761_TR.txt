...
XXXIV. Bölüm: Mürettebat Optimizasyonu ve Savaş Sistemi Tasarım Süreci
...
Test ekibi, değiştirilmiş hareket mekanizmasına sahip ilk Temel Faaliyete Uygunluk prototipinden elde edilen verilere göre meka optimizasyonunu iyileştirmek için birtakım önerilerde bulunmuştur:
1. Meka kullanımını iyileştirmek için mürettebat sayısı üçten dörde çıkarılmalı.
Şu anda Hareket Sorumlusu, Savaş Sorumlusu ve Komutan olmak üzere toplam üç mürettebat bulunuyor. Bu mürettebat mekanın hareket, kontrol ve savaş işlevlerini yürütmek için yeterli.
Ancak test ekibine göre mekanın iki kolundaki silahları yönetmek için tek savaş sorumlusu yeterli değil. En az bir asistan gerekmekte.
Fazladan insan gücü, meka ekibinin üstündeki bakım yükünü de rahatlatacaktır.
2. Sabit silahlar yerine modüler ve değiştirilebilir arayüzler getirilmeli. Silahlar veya nesneleri tutabilen büyük mekanik kollar, kalkıştan önce tercihe bağlı olarak kurulabilir.
Mekanın karşısına sıklıkla engeller çıkmakta. Engelleri ortadan kaldırmak için şasi ve hareket mekanizmasını sürekli olarak darbeye maruz bırakmak, mekanın ömrünü büyük ölçüde azaltmakla birlikte savaş alanındaki başarısızlık ihtimalini de artırmakta.
Engelleri temizlemek için büyük mekanik kollar yerleştirmek mekanın işlevselliğini artırabilir. İki pençeli basit bir yapı, mekanın gövdesiyle itmesinin güç olacağı ağaçları tutup kaldırmak için yeterli olacak, meka ekibinin işini kolaylaştıracaktır.
Üstelik Dağ Yabanileri gibi vahşi doğada görülebilen gruplara karşı çıkılan görevlerde, yüksek enerji tüketimine sahip darbeli matkap gibi maliyetli menzilli silahlara ve yakın dövüş silahlarına gerek kalmayacaktır.
Meka büyük mekanik kolları sayesinde boyut ve güç avantajını kullanarak hedefleri ortadan kaldırabilecek, böylece operasyon maliyetleri de azalacaktır.
3. Meka Jandarmaların dayanıklılığını artırmak ve savaş personeli ile Meka Jandarmalara koruma sağlamak için dahili bir kabin eklenebilir.
Şu anda mekanın içinde geniş bir depolama alanı bulunmakta ve bu alan yedek parça ve mürettebatın ihtiyaç duyduğu kaynaklar için kullanılmakta. İçinde mürettebat için çaydanlık ve dinlenme alanı da bulunuyor.
Ancak yaptığımız testlere göre, dört mürettebat sistemine geçilse dahi mekayı ön saflarda yalnızca mürettebatla kullanmak imkansız olacaktır. Özel mühendis desteği gerekmektedir.
Ayrıca depolanan kaynakların meka ekibine bir sene yeteceği tespit edilmiştir. Meka mürettebatının tek görevde bu kadar kaynağı tüketmesi haliyle imkansızdır.
Bu nedenle yedek parça ve mürettebat kaynakları için ayrılmış iç alanı bir mürettebat kabinine dönüştürerek savaş personelini ve Meka Jandarmaları savaşa taşımak çok daha faydalı olacaktır.
Test ekibi ayrıca dinlenme alanının ve çaydanlığın bırakılmasını, zira mürettebatın morali için ikisinin büyük önem taşıdığını da raporuna eklemiş...
...