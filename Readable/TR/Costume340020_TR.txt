Mevsimin değişmesiyle havalar giderek soğudu ve Chihu Kayalığı'ndaki tüm dükkanlar yeni sezon için hazırlanıyordu.
Giyim mağazalarındaki ferah yazlık giysilerin yerini kadife paltolar ve kürk elbiseler aldı.
Kışlık giysilerini yeni giymeye başlamış olan Xiangling, Wanmin Restoranındaki yemeklerin de mevsime göre değişmesi gerektiğini düşündü.
Soğuk fasulye çorbaları tükenmişti ama yeni sezon için neler yapacağını henüz düşünmemişti.
Mantıken, insanların mevsimlere göre beslenmeleri gerekir. Sıcak havalarda buzlu yiyecekler, soğuk havalarda ise acılı yiyecekler yemek icap eder.
Kalplerin, yağan kar taneleri gibi soğuk olduğu günlerde ise sıcak ve doyurucu yemeklere hasret kalır insan.
Sonuçta ağzı ısıtan şey, kalbi de ısıtır.
Sıcak ve doyurucu denildiğinde de akla güveç gelir. Güvecin iyisi de oğlak etinden olur.
Sonuçta arkadaşlarla yenilen bir tabak oğlak güveç yılı sonlandırmanın en iyi yoludur.
Eğer Xiangling'in kendi damak zevkine hitap ediyorsa müşterilerinin de seveceğine eminim.

Aslında söz konusu yemek için gereken malzemeler oldukça basitti. Xiangling'in ricası üzerine, bir arkadaşı malzemeleri almak için çoktan gönüllü olmuştu.
İşin zor kısmı sosu hazırlamaktı. Bunu bizzat kendi elleriyle yapacaktı.
Elbette, Guoba isterse yardım edebilir ve daha sonra birlikte güveci yiyebilirlerdi.
Ocakta yıllık olarak hazırlanan konsantre soslar önce biraz seyreltilmeli, ardından ev yapımı karides yağında karıştırılmalı ve son olarak, soğutulmuş kaynamış suyla karıştırılmalıdır.
Guoba, küçük yapraklı sebzeleri doğradıktan sonra onları ve çeşnileri bir macun haline getirdi ve ardından Wanmin'in gizli tarifi olan fermente tofu ile birlikte sos kasesine döktü.
Kahverengi, yeşil, kırmızı... Kaseyi dolduran tatlar, tüm kışların en sıcak anılarını bir araya getiriyordu adeta.
Ancak aceleye gerek yok. Wanmin Restoranı geleneklerine uygun olarak taze baharat karışımının üzerine bir kaşık dolusu yeni kızartılmış Jueyun Biberi yağı dökülmeli.
Biberler, üzerlerine kaynamış bitkisel yağ dökülmeden önce kurutulmalı ve tohumları ayıklanmalıdır, böylece müthiş bir rayiha çıkar ortaya.
Ve bir kaşık dolusu biber yağı ekledin mi oğlak güvecin sosu hazır demektir.
Tabii böylesine güçlü ve iştah açıcı kokular biraz fazla buhar çıkarır. Öyle ki Xiangling ve Guoba neredeyse aynı anda hapşırıyorlardı da zor tuttular kendilerini.
Acaba Hu Tao etleri ne zaman getirecekti? Artık güveç yemek için sabırsızlanıyordu çünkü!