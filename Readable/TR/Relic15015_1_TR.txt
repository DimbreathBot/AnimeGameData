
Suyla dolu güzel bir su balonu.
Inazuma'nın hayalet hikayelerinde,
bu, insan dışı bir varlıkla rastgele karşılaşmadan kalan bir yadigar olarak geçer.

Yaz festivali sırasında anne ve babamdan ayrı düştüm.
Bir an için su balonlarına bakmak istemiştim.
Babamın elbisesinin kolunu tutarken bir anda bıraktım.
Daha ne olduğunu anlamadan, kutsal tahtırevana eşlik eden insan kalabalığı bizi birbirimizden ayırdı.

Tapınağa çıkan yolda torii kapılarının yanında ağladım.
Dağa çıkan insanların ayaklarını saydım.
Ne zaman olduğunu bilmiyorum ama
gözleri tilkiye benzeyen güzel bir kadın, yanıma gelip elimi tuttu.

"İnanılır gibi değil. Böylesine şirin bir çocuğu kim burada bırakır böyle?"
"Ne dersin? Benimle havai fişekleri izlemek, dart atmak ve fusen oynamak ister misin?"
