Ogni strada di Mondstadt ho percorso.
L'aria era pregna del tanfo dello squallore e del ronzio della baldoria.
Ho visto i più arroganti tra gli aristocratici,
E i più miserabili tra i poveri.
Di notte, le strade sono come una ragnatela: alcuni sono qui per mangiare, altri sono la loro eterna preda.
Sento un tintinnio nella notte, e so che sono le catene che vincolano le anime oppresse.

Pattuglio le strade di Mondstadt di notte,
Laddove i miei compagni e superiori un tempo dichiaravano:
"Siamo i cavalieri sotto la luce delle stelle: alzate il capo e ammirate!"
"Poiché noi, che alziamo la nostra bandiera sotto lo splendore delle stelle, siamo i veri protettori di Mondstadt!"
Ma mai una volta ho alzato il capo verso le stelle o ammirato la nostra bandiera:
Non riesco a distogliere gli occhi dai luridi angoli delle strade.

Mercanti indigenti piangono in silenzio.
Soldati già anziani fanno smorfie di dolore.
Nella mortale immobilità della notte,
Una giovane ragazza, scacciata dall'aristocrazia, implora pietà a Barbatos.
Il sospiro dei venti lugubri scuote il cancello della Cattedrale.
Portando con loro il dolore degli oppressi, assaltano gli splendidi muri dei palazzi.

Ogni grido di madre,
Ogni pianto d'infante,
Capaci di scalfire lo scudo più duro.
Capaci di infrangere la spada più affilata.

Suoni di angoscia mi fan venire i brividi lungo la schiena
Ma nel palazzo e nel castello,
Sebbene il vento soffi ugualmente su un suolo sacro,
Quei suoni sono solo sospiri di formiche alle orecchie degli uomini.