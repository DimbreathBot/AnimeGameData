-Qingxu Pool-
เพื่อป้องกันไม่ให้ไดอารี่ของฉันหายไปอีก ฉันทำเครื่องหมายบนปกหนังของมันด้วยตะไคร่น้ำ ตอนนี้มันดูโดดเด่นอยู่ในกระเป๋าฉัน เพอร์เฟกต์! คืนนี้ก่อนเข้านอนฉันจะวางมันไว้ข้างหมอน อย่างงี้มันไม่มีทางหายแน่นอน ถ้าเกิดมันหายไปอีกละก็ ฉันคงเรียกตัวเองว่า"นักผจญภัย"ไม่ได้แล้วล่ะ คงต้องเปลี่ยนเป็น"นักผจญเคราะห์"

เดินผ่านภูเขา Tianheng แล้วไปทางทิศตะวันตก ฉันได้มาถึงโบราณสถานที่คนท้องถิ่นเรียกว่า"สระ Qingxu Pool" โบราณสถานที่ตั้งอยู่บนหินสูงตระหง่านที่อยู่ใจกลางสระน้ำตื้น ล้อมรอบด้วยหน้าผาสูงชัน แท่งหินหลายแท่งที่สร้างโดยราชาแห่งหินกลมกลืนไปกับวิวธรรมชาติ หมอกยามเช้าเริ่มจะจางไปและแสงแรกของตะวันสาดส่องไปทั่วภูเขาหินและโบราณสถาน ดูเหมือนวันนี้เป็นวันที่อากาศดี

ตำนานเล่าว่า โบราณสถานแห่งนี้อยู่มาก่อนยุคที่ราชาแห่งหินขึ้นปกครองเมือง Liyue เสียอีก ในช่วงสงครามเทพอสูร Lisha ทั้งแถบจมอยู่ใต้น้ำ ในเวลานั้นภูเขาแท่งหินเป็นเพียงเกาะเล็กๆที่โผล่ขึ้นเหนือผืนน้ำ หลังสงครามสงบลง น้ำทะเลลดระดับลงและเผยให้เห็น Lisha ภูเขาแท่งหินที่ถูกสร้างไว้โดยบรรพบุรุษ

ตอนฉันอยู่ที่โรงแรม Wangshu Inn ฉันได้เจอกับนักปราชญ์จาก Sumeru ชื่อ Soraya เธอได้ทำการศึกษาเกี่ยวกับโบราณสถานแห่ง Lisha ไว้ ถ้าเธอได้เริ่มพูดถึงมันแล้วละก็ เธอพูดได้เป็นวัน ๆ เลย เธอเล่าว่า ซากปรักหักพังเหล่านี้เกิดจากฝีมือของเทพอสูร ผู้ที่ชื่อได้ถูกลบไปจากประวัติศาสตร์ เมื่อท้องทะเลได้กลายเป็นทุ่งหญ้า เทพอสูรที่นับถือแต่ตนเองก็พ่ายให้กับสงคราม ป้อมปราการและวิหารโบราณที่ผู้คนที่เคยศรัทธาต่อเทพอสูรได้สร้าง ไว้ก็พังทลายลง กลายเป็นสระ Qingxu Pool โบราณสถานแห่งนี้ได้จมอยู่ใต้บาดาลจนกระทั่งสงครามอสูรได้จบสิ้นลง และปรากฏขึ้นอีกครั้งเมื่อน้ำลด

บางทีซากปรักหักพังเหล่านี้ก็เป็นเครื่องเตือนใจให้เหล่าเซียนและเทพเจ้าทั้งหลาย นึกถึงช่วงเวลาที่รุ่งเรืองในอดีต แต่จนถึงทุกวันนี้ บรรยากาศที่เงียบสงบของโบราณสถานแห่งนี้ก็ไม่ได้ถูกรบกวนจากความเจริญที่ขยายตัวอย่างรวดเร็วของเมือง Liyue และไม่ได้รับผลกระทบจากการทำเหมืองที่ Chasm มันยังคงรักษาสภาพไว้จนถึงปัจจุบัน อย่างไรก็ตาม ตอนนี้การขุดเหมืองที่ Chasm ถูกระงับไปแล้ว และเหล่าอสูรก็มาครอบครองโบราณสถานแห่งนี้ หวังว่าพวกมันจะไม่ทำอะไรเสียหายนะ

นี่เป็นเพียงสมมุติฐานเบื้องต้น แต่ฉันต้องหาหลักฐานให้ได้มากกว่านี้ ฉันควรเดินทางไปทางเหนือ ไปดูโบราณสถานที่ Lingju Pass และภูเขา Dunyu

ก่อนออกเดินทางฉันได้เจอ Eduarda อีกครั้ง ดูเหมือนครั้งนี้เธอจะมีเพื่อนร่วมทางด้วย เธอคงมีตารางการเดินทางที่แน่นมากๆ ฉันกะพริบตาเพียงครั้งเดียว เธอก็หายเข้าไปในโบราณสถานเสียแล้ว