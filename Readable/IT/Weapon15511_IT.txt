
Un arco da caccia dorato costruito con rami albini contenenti la benedizione della foresta.
Al giorno d'oggi si vedono raramente alberi con rami così candidi.
Le benedizioni un tempo erano ricoperte di sangue scuro, ma le macchie sono state lavate via dall'acqua.

La cacciatrice che inseguiva la mandria oscura sembrava intenta in una caccia senza fine.
Notti ad attendere sotto foglie marcite, e giorni a dormire tra pezzi di carne.
Tutto questo per la fatale freccia che avrebbe trafitto il cuore della preda. Dopodiché, sarebbe toccato al nuovo bersaglio.

Gradualmente, la cacciatrice smise di preoccuparsi di fare in modo che il vento non ne rivelasse la posizione alla preda,
o di usare fuori selvatici per coprire il proprio odore da umana,
dato che il suo odore naturale divenne simile al lezzo a cui le bestie selvatiche erano ben abituate.

Dimenticò la lingua degli umani molto prima di diventare cacciatrice.
Durante la sua caccia senza fine, il tempo, il sole e la luna sparirono nell'oblio.
E lo stesso fecero gli sterminati terreni di caccia che le erano stati promessi.
Perfino il giovane cieco che la trovò e le diede l'arco costruito coi rami albini,
e la guidò verso il sentiero delle bestie oscure,
venne dimenticato nella sua caccia feroce.

"Poiché i macchiati di sangue non troveranno mai dall'altra parte i terreni di caccia eternamente verdi."
"No, padrone, questo mondo dove si aggirano bestie barbariche sarà il mio terreno di caccia..."

Guardando nell'acqua limpida sotto la luce della luna, la cacciatrice scoprì che anche lei si era ormai trasformata in una bestia selvatica.
Seguendo le tracce lasciate dalla bestia, il cavaliere nero, le cui sagoma e spada erano riflesse nell'acqua, la trovò, lasciandola sbigottita...

"E così non sei che un'altra bestia da eliminare, ammaliata dall'illusoria sagoma della luna riflessa nell'acqua.
Che strano. Per un attimo mi era sembrato di vedere una fanciulla smarrita nella foresta...

Devo continuare verso ovest, in nome della giustizia... Per punire il crimine che si commette trasformando gli umani in bestie."