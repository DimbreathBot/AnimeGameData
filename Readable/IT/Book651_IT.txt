Dapprima il silenzio, infranto solo dai drappeggi mossi dalla brezza,
e i flebili rumori di ganasce animali, un'eco tra le mura proveniente da un luogo ignoto.
Poi, una risata rauca e straniante si levò da una sala deserta,
un orrore senza nome serpeggiante nell'oscurità.
Quindi, accompagnata da terribili tuoni di tempesta,
una nebbia rossa e ardente
avvolse il castello in un sudario.
Una figura alta e snella comparve sul grande palcoscenico del castello,
uno spirito oscuro avvolto da un manto nero era infine arrivato.
Gli ospiti, un attimo prima allietati dai bagordi,
crollarono a terra uno dopo l'altro,
senza nemmeno il tempo di gridare.
Il signore sedeva tremante e immobile sul trono,
anche la sua anima era stata rapita dall'oscurità.
Tra il fragore di mattoni e tegole che si sbriciolavano al suolo,
La gloria del castello svanì nell'oblio,
travolta da flutti splendenti.
La luna di sangue un tempo oscurata dalle torri riapparve nel cielo,
il suo bagliore malefico pervase la terra.
E oggi, sulle rive del lago più puro al mondo,
l'acqua rispecchia il decaduto castello ormai scomparso.
La gioia e il fulgore, che un tempo illuminavano le sue sale,
relegati a sogni e leggende.
Le rovine giacciono sommerse nell'oscurità.
Attraverso le vetrate in frantumi, le statue sembrano mostri,
sprofondati negli abissi insieme al castello al suono della dissonante melodia.
Ora non vi è più nulla, se non oscurità, morte e dolore.