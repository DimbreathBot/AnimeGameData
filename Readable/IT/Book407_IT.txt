Lettera 4:
Non abbiamo idea di quanto tempo sia passato da quando siamo andati in pattuglia con i nostri compagni.
Ma, stando alle informazioni che abbiamo raccolto, le bestie hanno perso completamente la mobilità. Anzi, la maggior parte di loro è scomparsa.
La vittoria è nostra, ed è una vittoria grandiosa... Se non fosse che non potremo più tornare a casa.

La figlia di Hulan compirà due anni quest'anno e la nonna di Qingming sta invecchiando. Entrambi sentono molto la mancanza della loro famiglia. Anche se io non ho parenti...
Tutti desideriamo tornare a casa. Ma per noi che siamo qui, l'unico legame che abbiamo è quello che ci unisce in questo momento.

Questo posto è davvero molto misterioso. Non so se sia perché sentiamo la mancanza di casa, o se questo luogo sia sempre stato così, ma... Quando siamo in pattuglia abbiamo la possibilità di vedere panorami che di solito vediamo solo quando siamo a casa.
Gli anziani mi hanno detto che Liyue ha alle spalle una storia secolare, per quanto riguarda le attività minerarie sulle montagne. Ma questa non sembra una miniera.
Forse è tutto frutto della mia immaginazione, dato che sento la mancanza della mia casa d'infanzia che si trovava nell'insediamento minerario...

Quanto vorrei tornarci...
