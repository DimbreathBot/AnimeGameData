Pek Saygıdeğer Podporuçik,

Dikkatsizliğim yüzünden sizi tüm gece bariyerde mahsur bırakmış olmamdan dolayı duyduğum suçluluk ve pişmanlığı dile getirmek isterim. Acemi askere etrafı tanıtırken görevime daha özenli yaklaşmalı ve ona örnek olmalıydım. Ne var ki benim büyük ihmalim ve yeni asker Riku'nun aşırı hevesli bir şekilde kendi öğrendiği yöntemlerle keşif robotlarını kullanarak yetkilendirme terminalinin ayarlarını kurcalaması kazayla sonuçlandı. Bana olan güveninize ve Çariçe'nin bizden beklentilerine ihanet ettim! Yaptıklarımı etraflıca düşündüm ve Riku'yu da adamakıllı payladım. Şu an bile gözüm sürekli üzerinde.

"Dima'yı acemi eğitimine yeniden başlatma" görevinizin bir parçası olarak, kendimi bariyerin içine kilitleyip bütün geceyi Püsküllü Denizanalarını gözlemleyerek geçireceğim. Tıpkı onların son anlarında göğe yükselip tazelenmiş şekilde geri dönmeleri gibi, ben de bu fırsatı kendime gelmek, toparlanmak ve tıpkı o gözleri ışıldayan stajyer halim gibi, yüce görevimize duyduğum ilk tutkuyla kendimi yeniden yaratmak için kullanacağım.

Son olarak, gelecekte benzer bir olay yaşanması halinde daha dikkatli, daha akıllı ve daha sağduyulu olacağıma söz veriyorum. Aynı hataya düşmeyeceğim!

Değerlendirici
Dima