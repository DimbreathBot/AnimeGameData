È proprio come si suol dire: il saggio non ha quasi mai il sangue blu.
Neanche la stirpe di Sundjatta era stata mai contaminata dall'antica aristocrazia.
Le vecchie storie sono svanite come fiumi di sale in una miniera buia,
lasciando dietro di sé cristalli di verità che i poeti potessero rivelare.
Lo stesso si può dire per Sundjatta, la cui nascita è oggetto di molti e vari racconti.
I veri amici cercheranno di abbellirla, mentre tra i nemici non riceverà di certo molte lodi.
Come si chiamavano i suoi genitori? A quale tribù appartenevano?
Chiedi alla pallida luce di tre lune, ma non riceverai alcuna risposta.

La storia narra che, alla sua nascita, Sundjatta fosse stato benedetto dalle stelle del mattino.
Sua madre non era di bell'aspetto, né suo padre era nerboruto,
ma alle stelle guardiane celestiali non interessa l'aspetto dei mortali.
Tessere il destino del cielo e della terra è un'impresa divina e un'eterna responsabilità.
Quando Sundjatta era giovane, Mbande era la capotribù.
Mbande Giadanera, la Madre dei minerali e delle gemme...
Fu lei a sceglierlo come eroe della nostra tribù.
E così nacque la storia del grande eroe e del possente minatore.

Il giovane Sundjatta iniziò così la sua carriera nelle miniere.
I martelli usati per scavare nella montagna erano più grandi di lui,
eppure era in grado di brandirli come se fossero fatti d'aria.
"La miniera sta per crollare!", gridarono i guerrieri in preda allo sgomento.
"Ahah! Fratelli e sorelle, non abbiate paura!
È solo il mio martello a evocare questo fragore. Vedete? Un colpo e un sibilo!"
Un colpo dopo l'altro, si fece strada all'interno della montagna mentre il martello emetteva scintille,
e tutti lo guardavano con gioia e timore mentre il campione rivendicava la sua corona!

Un giorno Mbande tornò nell'abbraccio della Signora della Notte.
Sundjatta era già un giovane uomo, molto robusto per i suoi anni.
La notte in cui doveva essere eletto un nuovo capotribù, egli si allontanò.
Sundjatta, il campione della tribù, non aveva alcuna aspirazione di potere,
al contrario, cercava una prova di orgoglio della propria esistenza tra di noi.
In compagnia della propria risolutezza, il giovane eroe s'imbarcò in una nuova avventura verso terre lontane e sconosciute,
ma la sua passione venne mal interpretata dai membri della sua tribù, che lo considerarono un fuggiasco e un traditore...