
Kuzey rüzgarları, kadim uç diyarlara yeni olanaklar ve medeniyet getirdi.
Heybetli ağaçların düştüğü yerlerden şehirler, limanlar ve fabrikalar yükseldi.
Ancak bu refahın göründüğü gibi olmadığını yalnızca Çar'ın en sevdiği hizmetkarları biliyordu.
Feylerin hükümdarı, ışığa çıktığı takdirde mevcut düzenin asla müsaade etmeyeceği, cüretkar bir entrika planlıyordu.

"Bana sorarsanız Majesteleri Çar istese gözünü daha yükseklere doğrultabilir."
"İyiliğin zincirleriyle yeryüzüne bağlanmıştı ve bir kez olsun yıldızlara bakmadı."
"Böylesine yüce bir kudrete sahip olmasına rağmen yalnızca ayın altındaki tüm canlıların hükümdarı olmak istedi."
"Gerçek ebedi cennetin, gökyüzü duvağının ardında saklı olduğunu bilmiyordu."

Çar'ın elçisi olan deli keşiş, gizli bir görev için Nod-Krai'a geldi.
Saklı hazineyi bulan kişinin, dünyayı alaşağı edecek bir güce sahip olacağı söyleniyordu.
Ancak bu gücü dünyayı kurtarmak için değil, kendi amaçlarına hizmet etsin diye istiyordu.

"Aptal ve gelip geçici fanilere bir bakın, hızla yok olan bu yanılsama dünyası kadar umutsuz hepsi."
"Hayatta kalmaya layık olanlar yalnızca benim gibi yüce lütuf tarafından seçilenlerdir."
"Sonsuz samsara döngüsünde kaybolmaktansa büyük bir amaç uğruna kendini feda edip özgürlüğe kavuşmak daha iyidir."

"Anlamsız melankoliyi bir kenara bırak Reed Miller, kader seni ve beni seçti."
"Gel, beni takip et. Yok olmak dünyanın kaderinde olsa da, biz göklerin kabuğundan çıkacağız!"