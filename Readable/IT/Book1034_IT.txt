...Queste sono le parole del sommo sovrano Aj Nimalaj Chuq'ab Hun...

...Le forze di Xbalanque hanno aperto un varco nel Diadema del Fuoco Celeste...

...Un'azione degna dell'eroe che guida l'umanità. Solo un guerriero della sua portata sarebbe degno di morire ai miei piedi...

...La loro comprensione del Flogisto è rudimentale tanto quanto quella degli Elementosauri, eppure, in circostanze favorevoli, è sufficiente a fronteggiare il nostro potere...

...Se quel traditore non avesse trasmesso la conoscenza del fuoco a un'altra razza... No, persino senza il Flogisto...

...Era proprio come diceva lui. La civiltà creata da noi draghi si è crogiolata troppo a lungo nella sua vanagloria. Le salde mani dell'umanità hanno scalato la Montagna Sacra e violato il nostro dominio, e non ce ne siamo neanche resi conto...

...Ciò vale anche per me... Era da troppo tempo che non avvertivo il fremito della battaglia contro un guerriero di tale caratura...

...Ahah, che sensazione magnifica, quale gioia smodata! Mio esimio re, rendi testimonianza...