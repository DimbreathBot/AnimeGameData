Sevgili Yazı İşleri Müdürü, bu meselenin geri dönülemez bir noktaya geldiği konusunda haklısınız.
Geçtiğimiz günlerde, Eğri'nin yok edilmesi için sokağa dökülen bazı yürüyüşçüler gördüm. Dün gece de radikal bir grup öğrenci, laboratuvarımı bastı ve tam da bunu yapmaya kalkıştı. Neyse ki onları çok geç olmadan fark ettim.
Ancak Eğri'yle ilgili mesele gittikçe daha tehlikeli bir hal alıyor. Artık bir şeyler yapmak zorundayım, planım şu şekilde:
1. Eğri'nin çekirdeğindeki tüm Mosso Protokollerini ve ilgili verileri (önem teşkil etmeyenlerini) tekrar düzenleyeceğim, geriye yalnızca yanlış sonuca ulaştıracak veriler kalacak. Yani yalan dedektörlerinin yalanları tespit edemediğini ve test sonuçlarının benim tarafımdan gizlice değiştirildiğini düşünecekler.
"Halkı kandırma ve dolandırıcılıkla ilgili sağlam deliller" meselesini size bırakıyorum. Lütfen bu "ifşa" için bir tarih belirleyin.
2. Suçlu bulunduktan sonra bir düello teklifinde bulunacağım. Ben Düello Arenasında mağlup edildiğimde bu mesele kapanacaktır.
3. Sizden ricam, gazetenizi kullanarak Eğri'nin üzerine toplanan dikkatleri dağıtmanızdır. Beklentim onun "işe yaramaz bir makina" olarak görülmesi ve bu davada kanıt olarak kullanıldıktan sonra Gölge Mareşosesi tarafından bir depoya kaldırılmasıdır.
Boşuna zahmet etmeyin, fikrimi değiştiremezsiniz. Planın her aşamasını en ince ayrıntısına kadar düşündüm. Asıl suçlu, yani ben ölene kadar bu fırtına dinmeyecek gibi görünüyor. Eğri benim hayatımın eseridir. Bu yüzden yanlış tek bir adım bile atamam. Sizlerden onun hayatı yerine benim hayatımı almanızı talep ediyorum.
(Şimdiye kadar yaptıklarımız oldukça etkili oldu. Eğri'nin yalan öğrenme modülü anlaşılması zor birçok gereksiz veri oluşturdu. İçindeki yaşam tohumunun filizlenmeye başladığına inanıyorum.)
Saygılarımla,
Mosso Lombroso