
Tapınak çanı ile süslenmiş şık bir saat.
Akrep ve yelkovan, her zaman sabahın erken saatlerini gösterir.

Gün ağarırken, çiy taneleri yoğunlaşır ve sonra kaybolur.
Bu rengarenk manzara çok güzel olsa da çok uzun sürmez.

Bir kere, bir sonbahar gecesinde Leydi Saiguu ile bir yamaçta ay ışığı ve ağustos böceği sesleri eşliğinde oturmuştuk.
O zamanlar köyden gelmiş genç ve inatçı bir tapınak görevlisiydim.
Susmak bilmeyen bir serçe gibi, bağıra çağıra insanlara kendi düşüncelerimi dayatıyordum.
Leydi Kitsune'nin yüzündeki hafif gülümseme, beni büyülemişti ama ağzından çıkan kelimelerin anlaşılması zordu ve hep öyle olageldi.

"Anın güzelliğine kapılıp o anda kalmaya çalışmak, bir çiy damlasını yakalamaya çalışmak kadar safça."
"Ben bir çiy damlası gibi çoktan yok olup gittim. Senin bende gördüğün, bende görmeyi dilediklerinin kalıntıları sadece."

Bu bulanık anısında anlaşılmaz şeyler söylemeye devam etti. Yüzündeki ifade, sekiz ayın yorgunluğunu omuzlarında taşıyan bir dolunay kadar kederliydi. Derken ben bir anda...
Piposuyla kafama hafifçe vurdu, yüzünde her zamanki alaycı ve sitemkar ifade vardı.

"Hibiki, güneş doğmak üzere."
"Geri dönmeliyiz."