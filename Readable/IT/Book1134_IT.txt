Cara signorina Aila,
sono immensamente dispiaciuto di non essere riuscito a fermare la signorina Alia al momento opportuno. Tuttavia, è stato il suo nobile sacrificio a permetterci di fermare Rotwang ed evitare la perdita di un incalcolabile numero di vite. Ora finalmente capisco perché aveva finto di essere mia alleata. Mi piacerebbe parlare in dettaglio di tutto ciò la prossima volta che ci incontreremo... Anche se, forse, a quel punto, lei ne saprà già molto più di me.
non è mia intenzione giudicare, né tentare di farle cambiare idea; tuttavia, vorrei mi permettesse almeno di onorare gli ultimi desideri della signorina Alia condividendo con lei le sue parole. Mi ha chiesto di offrirle tutto il mio supporto (cosa che intendo fare, poiché lei è la mia benefattrice). Inoltre, più di ogni altra cosa... e ci tengo a precisare che sto solo riportando quanto detto da Arielle... Le augura di poter andare avanti e vivere una vita libera e felice.
In quanto alla Freccia di Terpikeraunas menzionata nella sua ultima lettera, se davvero possiede il potere di dissipare la calamità oscura, e se lei è disposta a condividerla con tanta generosità, allora, a nome del popolo di Nod-Krai, la prego di accettare i miei più sentiti ringraziamenti. Se, come lei prevede, Rotwang risorgerà nuovamente dal lordume oscuro, allora i nostri successori (un ordine che sto ponderando di chiamare "Guardaluce" in onore della fiamma che lei ha acceso) saranno pronti ad annientare la minaccia ancora una volta, armati della tecnologia che lei ci hai così magnanimamente donato.
Potremo discutere dei dettagli di persona, quando lei ne avrà tempo. Capisco bene che, dopo la scomparsa di Lovia, gli Eredi della Luna gelata abbiano innumerevoli questioni che richiedono la sua attenzione.
Con ossequi,
Solovei