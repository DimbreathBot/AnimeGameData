
Nel silenzio solenne delle profondità marine, un tempo si ergeva l'imponente città del glorioso regno,
e lì, come il triste fantasma di un potente e antico sogno, giace un castello dorato in rovina.
La magnifica opera di quell'epoca d'oro è finita. Quell'armonia, quell'unità musicale non risuona più.
Sui detriti dell'ambizione e della tradizione, le "persone dei tempi che furono" costruirono un nuovo regno.

"Sciagura, sciagura all'ordine perfetto che è stato nuovamente calpestato dalla barbarie! I deboli e gli ignoranti hanno invaso le terre dell'antico impero!
Gli spiriti e le sorgenti, le sorgenti e i cavalieri... I vaneggiamenti dei bambini hanno sostituito i poemi epici, motivetti di bassa lega hanno soppiantato la musica.
La maestria eterna è stata distrutta da un momento di follia del Dio re, e i selvaggi risvegliati ne infangano la memoria...
Infine, saranno ignoranza e barbarie a posare le proprie grinfie sui grandi regni? Saranno follia e ignoranza a dominare civiltà e ragione?"

Nel teatro dorato di quel castello sbiadito, i musicisti che avevano perso le proprie partiture si lamentarono del passato che non sarebbe mai tornato,
e i silenziosi golem affamati aspettavano, in attesa di poter divorare le anime innocenti.
Quando la gloriosa sinfonia d'oro riecheggerà nuovamente, la Compagnia dorata riceverà la ricompensa che si confà a chi è fedele e leale.
Quando l'ordine perfetto divide l'umanità in padrone e servitore, allora prosperità e bellezza doneranno di nuovo gloria al regno...
Resisti fino a quel giorno... Resisti fino a quel giorno...
Quando tutti i membri della Compagnia dorata riceveranno in premio il proprio futuro.