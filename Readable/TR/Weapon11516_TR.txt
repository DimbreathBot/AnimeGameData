
"Hayatım taze çiçekler gibi solmak zorunda mı?"
"Tüm ihtişamlı zaferlerim sonunda bir küle mi dönüşecek?"
"Şanlı adım bile bir gün gölgeler arasında kayıp mı olacak?"
"Üstelik açan bir çiçek kadar göz kamaştırıcı ve bir şarkı kadar hafif olsa bile mi?"

Dağın sırtını kaç kez geçtiğini bilmiyordu, tıpkı kaç kış geçirdiğini artık hatırlayamadığı gibi.
Her yıl Kor Çiçekleri açmadan evvel, dağ madenlerinin hanımı Tequemecan Vadisi'nin vahşi topraklarına gelir
ve kadim geleneğe uygun olarak şafağa tanıklık edemeyenlere, üzerine çiy düşmüş çiçekler sunardı.
Bir zamanlar obsidiyen kadar soğuk ve sert olan kalbi zamanla aşınmış ve yumuşamıştı,
ancak o sıcaklığı hisseden her kim olursa olsun çoktan Kutsal Aleve dönmüştü bile.

Şeflerin temsilcisi, madenlerin gürültüsü ve çalışan zanaatkarların şarkıları onu acı hatıralarından uyandırana kadar
Nanatzcayan'ın yankılarının bu topraklara ulaştığını fark etmemişti.
Bir zamanlar terk edilen bu ıssız dağlar artık kahkahalarla ve çan seslerini andıran sevinç çığlıklarıyla yankılanıyordu.
Bu, gençlerin henüz çevresindekilerden saklandıkları yıllarda hayalini kurdukları bir şeydi
ve taht hırsızlarını devirmek için çabalayan sayısız varlığa, aynı zamanda geleceğe ve uygarlığın hızlanmasına aitti.

Bunun üzerine, artık hiç de genç olmayan temsilci gülmeye başladı. Aslında o günlerde bunu bir şaka gibi düşünmüş olsa da
bir zamanlar ondan öğrendiği ama utancından ona hiç söylemediği şarkıyı söyledi.
Çiçeklerle süslenmiş bir tef gibi, gözyaşlarıyla süslenmiş bir hikaye dağlarda yankılanan melodiye karşılık verdi.
Oymalı bir taş gibi, yankılanan zirveler demir ateşiyle tavlanmışçasına tüm canlılara lütfunu bahşetti.
Tekrar tutuşan alevler ve alevli şafak için toplanın, yayılın, küllerden tekrar doğun.

İktidar kabilelere geri verildikten binlerce yıl sonra, ay ışığında sayısız hikaye anlatıldı.
Bir zamanlar "Barış Sağlayıcı" Sakkuk'un koruduğu dizeler uzun süredir kayıptı.
Gelgelelim o kararlı ve keskin ritim, keskiye inen çekiç darbeleriyle bugüne dek aktarıldı.
Sonuçta o ateşli ritim, kadim zamanlardan bu yana madenlerde akan kandı
ve çekiç darbelerinin yarattığı kıvılcımlar, direnenlere adanmış ve asla solmayacak bir şarkıydı.

"Hayatım taze çiçekler gibi solmak zorunda mı?"
"Her şey sessiz bir kaosa büründüğünde kalbim nereye gidecek?"
"Bu dünyada hiçbir şey baki değil, hepimiz geçiciyiz."
"Ama burada bir zamanlar çiçekler, şarkılar vardı."