
Evvel zaman içinde gemiler, deniz canavarlarıyla birlikte yol alırmış.
O günlerde Liyue Limanı, suyun derinliklerindeki yaratıklar yüzünden rahat yüzü görmüyormuş.

Büyük bir gölgenin, okyanusun dibini mesken tuttuğu söylenir.
Girdaplar yaratan bu gölge, en güçlü gemileri bile paramparça edip kurbanlarını güneş ışığı görmeyen derinliklere çekermiş.
Efsaneye göre, gökkuşağının bir ucundan diğer ucuna uzandığı, sisle kaplı kutsal bir ada denizden yükselecekmiş.
Bu adaya ayak basacak kadar şanslı olanlar, burada uzun süredir gömülü olan hazineleri bulacakmış.
Bazıları da bu adanın aslında halsiz, devasa bir canavar olduğunu söyler.

Denizciler ve kaptanlar arasında dolaşan çoğu efsane de bunlar kadar gariptir ama hepsinin inandığı bir hikaye vardır.
Rex Lapis'in, bir zamanlar mızrakla gökkuşağını delip derin denizin ortasındaki sularda ölümcül bir girdap oluşturduğuna inanırlar.

Efsanelere göre, o zamandan beri yunuslar ve balinalar okyanusun o bölgesinde bir araya gelip şarkı söylermiş.
Kimileri bu hayvanların, hürmet ettikleri tanrıyı onurlandırmak için şarkılarla ağıt yakıp yas tuttuklarını söyler.
Kimileri de bu şarkıların, Rex Lapis'in gökkuşağını delip güneşi göklerden indirebilen gücüne duyulan hayranlıkla söylendiğini iddia eder.

Başka bir halk efsanesine göre ise...
Toprağın Efendisi'nin kutsal mızrağıyla sonsuz dinginliğe mahkum edilen girdabın, günün birinde tüm hoyratlığıyla geri döneceğidir.
Derinliklerdeki nahoş koku rüzgarla birlikte bir kez daha kıyılara vurunca, dokuz başlı yılan kadar büyük bir kasırganın gelişi de kaçınılmaz olacaktır.
O vakit geldiğinde, Derinlerde Yatan'ı kim zapt edebilecek?
