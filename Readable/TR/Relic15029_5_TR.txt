
Saatin ibreleri er ya da geç asıl yerlerine geri döner ve bununla yeni bir devir başlar.
Bütün Nergis kahramanları, hiçbir zaman değişmeyeceklermiş gibi görülürdü.
Ancak yıllar, bu son derece hassas ama kırılgan olan saatleri bile aşındırdı.
Ta ki yarını ve hiçbir şey olmayan gün gelene dek.

Bu cep saati, bir zamanlar makinaları çok seven küçük bir kahramana aitti.
Defolu birçok parçayı ve çeşit çeşit cihazları bir araya getirerek yapmıştı onu.
Sonunda bu cep saati ve hediye edilen kişi, her şeyi çözen ezeli sıvıya düştü.
Ancak o sırada içindeki saat mekanizması çoktan durmuştu.

"Gelecekte uzun zaman sonra, çok uzak bir yerde..."
"Uğursuz ejder Narcissus'un yönettiği kara bir imparatorluk vardı."
"Bir zamanlar özlemini duyduğu prenses, yaşadığı yüksek kule ile birlikte durağan ve rüyasız bir uykuya daldı, böylece ondan etkilenmedi. Narcissus buna çok kızdı ve onun hazinesini bulmak için yardakçılarıyla savaşçılarını imparatorluğa gönderdi. Adaletten yana olanların ona karşı koyamaması için uğursuz büyülerini kullanarak birçok savunma mekanizması kurdu. Prensesin hazinesini alacağına ve onu tekrar uyandıracağına yemin etti. Ancak bu şekilde onu tamamen ele geçirebilirdi."
"Prensesin onlara verdiği berrak ve parlak su incisi hazinesini koruyan bir grup kahraman vardı."
"Bir gün, bu inciden küçük bir yaşam doğdu."
"Hımm... Buna ne demeliyiz ki? Of, ne zor bir durum. Hikayenin bu şekilde devam edeceğini bilseydim senin ismini burada kullanırdım. Başka iyi bir arkadaşın var mı?"
"Arkadaş... Aslında bir tane var. Bence buraya uyar da."