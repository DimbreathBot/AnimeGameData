
Favonius Şövalyelerinin kullandığı ağır merasim kılıcı. Genellikle sadece hem Büyük Kumandanın hem de Kilisenin onayıyla verilir.
Mondstadt'taki zanaatkarlar, Mondstadt'ın kadim yadigarlarını araştırarak element yatkınlığı konusunda birtakım sonuçlar elde etti.
Bu ağır büyük kılıç, yalnızca Favonius Şövalyesine bahşedilen bir onur değil, aynı zamanda Mondstadt'ın muhafızlarının sıkı çalışmasının ve becerilerinin de bir meyvesidir.
Bu kılıç, element gücünü kolaylıkla yönlendirebilir. Kılıcı taşıyan kişi, yıkımın yalnızca amaca giden yolda bir araç olduğunu unutmamalıdır. Amaç ise savunulması gerekeni savunmaktır.

Yavru Kurt Rostam'ın Favonius Kılıç Tekniğinin yalnızca tek elle kullanılan şekli günümüze ulaşmıştır.
Tarihe karışan bir başka yapı da savaşlarda hem uzun kılıç hem büyük kılıç kullanabilen, Işığın Aslanı Arundolyn'e ait olan yapıdır.
Çok büyük güç gerektirdiğinden, yalnızca olağanüstü bir güç bahşedilenler bu yapıyı kullanabilmiştir. Bu sebeple de çok geçmeden yok olmuştur.

Köklü bir şövalye soyundan gelen Arundolyn ile köylü bir ailenin çocuğu olan Rostam, büyürken iki yakın arkadaş olmuştu.
Çocukluk arkadaşlıkları ortak bir kahramanlık hayali üzerine kurulmuştu. Gençliklerinde ikisi de şövalyeydi. Yetişkinliğe adım attıklarında ise biri Büyük Kumandan, diğeri de onun yardımcısı olmuştu.

Büyük Kumandan Arundolyn Önsezi sahibi değildi. Onun korkutucu gücü, doğal yeteneğin ve sıkı çalışmanın bir karışımıydı.
Büyük Kumandan kendi gücüyle gurur duyuyordu. Şövalyeler, hatta tüm Mondstadtlılar da böyle bir liderle gurur duyuyordu.
Rostam öldükten sonra, Arundolyn gücünü bir daha sergilemedi. Çünkü bu güç, artık vahşi canavarlara meydan okuyacağı bir ihtişam kaynağı değildi.
