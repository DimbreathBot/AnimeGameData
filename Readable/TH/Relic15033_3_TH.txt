
ในช่วงเวลาที่มวลน้ำได้ไหลมาบรรจบกัน ผ่านซากปรักหักพังในอดีต นายหญิงผู้เปี่ยมเมตตารักได้สร้างเมืองขึ้นมาใหม่
ค่ำคืนอันยาวนานได้ผ่านพ้นไป รุ่งอรุณกำลังจะมาถึง: เรื่องราวในอดีตกลายเป็นเศษซากความฝันที่จะสลายหายไปพร้อมกับค่ำคืน
นี่คือยุคทองที่แท้จริง ไม่มีพวกทรราชที่หมกมุ่นอยู่กับอำนาจอีกต่อไป ไม่มีชนเผ่าป่าเถื่อนที่หมกมุ่นอยู่กับการแก้แค้นอีกต่อไป
บทเพลงแห่งความรุ่งโรจน์จะไม่มีวันหวนย้อนคืน มีเพียงบทกวีสรรเสริญความรักและความยุติธรรมเท่านั้น ที่พัดผ่านทะเลทั้งสี่ทิศไปพร้อมกับสายลมแห่งรุ่งอรุณ...

หัวข้อเหล่านี้บางส่วนยังคงถูกผู้คนพูดถึงกระทั่งทุกวันนี้ แม้ว่าจะผ่านไปหลายพันปีแล้วก็ตาม
อย่างเช่น การผจญภัยของอัศวินแห่งน้ำบริสุทธิ์ที่ถูกดัดแปลงโดยกวีและนักเขียนบทละครมากมาย เป็นที่รู้จักในหมู่ชาวเมืองมาเนิ่นนานแล้ว
ว่ากันว่าครั้งหนึ่งพวกเขาเคยสาบานบนชุดเกราะสีเงินว่า จะต่อสู้เคียงบ่าเคียงไหล่กับ Oceanid เพื่อปกป้องแหล่งน้ำที่ยังไม่ถูกปนเปื้อน
ว่ากันว่า พวกเขาได้ผ่านการทดลองมานับไม่ถ้วน จนในที่สุดก็ได้พบกับถ้วยแห่งน้ำบริสุทธิ์ในตำนาน เพื่อต้อนรับการกลับมาของราชินีแห่งมวลน้ำ...

"โถงแห่งความรุ่งโรจน์ที่รวบรวมผู้กล้าและอัศวินผู้อาบเลือดมังกร"
"แม่มดและสตรีที่ติดอยู่ในหอคอย การเดินทางเพื่อค้นหาวัตถุศักดิ์สิทธิ์"

งานฉลองและคำสาบาน ความรักอันน่าเศร้าและการจากลา บทกวีอันงดงามมากมายที่เป็นเพียงจินตนาการ ถูกเปิดเผยภายใต้การเป็นพยานของ "Erinnyes"
เพียงแต่ว่าผู้กล้าที่มีชื่อเดียวกันนั้นไม่เกี่ยวอะไรกับนางเลย และบทเพลงที่เล่าถึงอดีตก็เป็นเพียงความฝันในวันนี้เท่านั้น