Tekrarlanan yasaklara rağmen, son on yılda Keder Bahçesi üzerine yapılan araştırmalar durmadan arttı.
Keder Bahçesinin tarihini inceleyen araştırmacılar temel olarak üç aşamadan geçer; Keşif, Soruşturma ve Fanatizm.
Araştırmanın en erken aşaması çok az veya hiç zarar vermeyen, görece temel olan "Keşif" aşamasıdır. Keşif sonuçları, yaşam ve ölümle ilgili hazinelerin Keder Bahçesinde saklı olabileceğini gösterir. "Ölüleri diriltme" söylentisi de buradan geliyor olabilir.
İlk aşamanın ardından uzun bir "Soruşturma" aşaması gelir. Keder Bahçesinin yeri ile ilgili tüm belgelerin nerede olduğu belirsiz. Sonuç olarak, yapının kendisi hiçbir zaman tam manasıyla keşfedilmemiş.
Birçok araştırmacı, "Keder Bahçesine girmek insanın hayatına mal olur" cümlesini içeren çok az sayıdaki taş tableti bulmak uğruna çölde arama yaparak kaynaklarını tüketti.
Sonuç olarak ise bu cümlenin iki farklı yorumu hızla ortalığa yayıldı. Bazıları, "birinin hayatına mal olmak" cümlesini, Keder Bahçesine girmenin anahtarı olduğuna inanırken, diğerleri ise bu Bahçenin ortaya çıkması için bu cümlenin bir gereklilik olduğunu iddia etti. Keder Bahçesi hiçbir zaman keşfedilmediği için, ikinci görüş yavaş yavaş ana akım haline geldi.
Sonuç olarak, birçok araştırmacı kısa sürede oraya gitti. Keder Bahçesini ortaya çıkarmak için coşkun arzularına kapılarak hayatlarını feda etmeye kalkıştılar. İlgili araştırmalar giderek daha tehlikeli bir boyut aldı ve sonunda yasaklandı.
Ancak bundan sonra bile birçok Akademi alimi araştırmalarına gizlice devam etti. Murtada Radkani de dahil yedi alimin tutuklanmasından sonra, Keder Bahçesi araştırmaları bir kez daha durgunluk dönemine girdi...