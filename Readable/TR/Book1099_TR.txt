... Kadim Ayın Kalıntılarında bulunan enerjinin kendi iradesi var gibi duruyor. İz miktarda Hiçlik enerjisine maruz bırakıldığında, daha önce (...) deneğinde gözlemlenen ölüm korkusuna benzer şekilde hayatta kalma ve savunma içgüdüleri gösterdiği anlaşılıyor...

... Artık önceki gözlem verilerinin doğruluğunu teyit edebilirim. Ay parçalarının içindeki Kuuvahki enerjisi ne kadar safsa, kesin olarak söyleyebilirim ki ilkel bir yaşam formuna o kadar yakın oluyor. Onu yönlendirmek suretiyle, canlıları öldürüp tüketerek enerjisini yenilemesini sağladım. Aynı zamanda az da olsa diğerkam eğilimleri var fakat bunun onun için yararından çok zararı olduğunu söyleyebilirim. Bu özellikleri ortadan kaldırmanın bir yolunu bulmalıyım...

... Enerji çok dağınık. Onu saf Kuuvahki formunda yoğunlaştırmanın bir yolunu bulmalıyım... Nod-Krai her zaman dünyanın ucundaki en hassas yer olmuştur ve bu kendi kendini çoğaltan Kuuvahki yaşam formu, teorik olarak Hiçlik enerjisinin aşındırmasıyla oluşan boşlukları doldurabilir. İhtiyacı olan tek şey, onu besleyecek kesintisiz bir yaşam kaynağı...

... Ah Preobrazhensky, seni sefil budala ihtiyar, seni Fey eniği. Bu kadar zekice bir şeyi asla akıl edemezdin, değil mi? Şimdi tüm itibar ve şan bana ait olacak. Birkaç milyon Mora ne ki, Belovodye Limanı'nın gelirinin %5'ini bile istesem yeridir...

... Limanın önüne senin bronz bir heykelini dikeceğim ve her gün yüzüne tükürmesi için insanlar tutacağım. Akademideki araştırmamın "işlevselliğini" alenen sorgulamaya cüret etmenin ne demek olduğunu göreceksin...