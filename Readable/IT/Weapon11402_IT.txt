
Una maneggevole spada forata, con fini incisioni che ne decorano la lama.
Se impugnata da qualcuno dall'abilità necessaria, questa spada un tempo emetteva il suono di un flauto. L'altezza e il tono delle note cambiavano in base all'angolo di oscillazione.
Questa spada venne sepolta quando la Compagnia del vagabondo si sciolse. Anni dopo, quando fu rinvenuta, aveva ormai perso la sua abilità nel canto.
Tuttavia, rimane ancora un'arma letale.

Nella Compagnia del vagabondo c'era una valorosa danzatrice e spadaccina.
Quando il tentativo di far cadere la classe regnante fallì, fu schiavizzata e resa una gladiatrice.

Nonostante avesse perso la speranza e ogni amicizia, continuò a combattere con coraggio.
La sua spada cantava con la radiosa luce dell'alba, e fu quindi soprannominata "Spadaccina della Luce del mattino".

Da giovane, il Cavaliere dell'Alba Ragnvindr era al seguito di un cavaliere.
Assistette col suo maestro a uno scontro gladiatorio e si emozionò alla vista del glorioso finale della Spadaccina della Luce del mattino.
In suo onore assunse il nome di Cavaliere dell'Alba e in cuor suo capì cos'avrebbe dovuto fare.
