İzin Günleri Kaydı

Gurabad şehrinde zorunlu köle çalıştırma.
Zafer Ruhu Parvezravan'ın emriyle ve Al-Ahmar'ın lütfuyla, tek seferde 500 kişinin dinlenebileceği bir zevk bahçesi inşa edebildik.

İsyanların önlenebilmesi için köleler yeterince beslenmeli, giydirilmeli ve günlük eğlenceler sağlanmalıdır.
Beklenmedik sorunlarla başa çıkabilmek adına savaşan köle, asker ve hekim kadroları doldurulmalıdır.
Şantiyelerde dükkan, yatakhane, revir, içki dükkanları ve mezarlıkların olmasını ve ayrıca köleler için bir ayrıcalık olarak her yedi günde bir serbest güreş müsabakalarının yapılmasını sağlamalıyız.
Zengin kölelere, işlerini paylaşmaları için kendi kölelerini kiralamalarına veya satın almalarına izin verilmelidir. Ancak, bu durum olur da hukukun veya düzenin işleyişini etkiler veya inşaat projesinin ilerlemesini geciktirirse, bu kölelerin köleleri idam edilir ve sahiplerine de iki katı ceza verilir.
Köle ücretleri gümüş olarak ödenmeli ve her denetleme memuru rütbeye göre ücretleri ödemelidir.

Çiçek bahçesi için sütun temelleri atmak üzere güçlüleri gönder.
Sütunların temelindeki desenleri oluşturmak üzere yeteneklileri gönder.
Gelecek olan kişiler için mobilyaları tasarlamak ve hazırlamak üzere akıllıları gönder.
Mutlaka gelecek olanlara lezzetli yiyecekler hazırlamak üzere en dikkatlileri gönder.
Kalan köleleri ise kayalıkları parçalamaya, ağaçları kesmeye ve çatıları inşa etmeye gönder.
İlk kürek dolusu toprağın kazılmasından son çiçeğin ekilmesine kadar olan süre yirmi günü geçmemelidir.

İhmalkarlığın nedenlerini iyice kazı,
Kazı ki, sonraki nesiller bu tür akılalmaz davranışları bilsinler
ve en umursamaz işçiler bile tetikte kalıp daha fazla iş istesinler.

1. Gün
Nefumat adlı bilge adam, evinin bilinmeyen bir nedenle yandığını ve bilgeliğiyle bir katkıda bulunamayacağını söyleyerek bir günlük izin aldı.

7. Gün
Üç kişinin başına güneş geçti, bir günlük izin aldılar.

10. Gün
Nefumat adlı bilge adam, evinin pencerelerini kapatmayı unuttuğunu ve ayak bileklerine kadar kuma gömüldüğünü söyledi. Bu durumda bilgeliğiyle bir katkıda bulunamayacağını belirterek bir günlük izin aldı.

14. Gün
Uçuşan tozlar dört kişinin boğazına kaçtı, bir günlük izin aldılar.

18. Gün
Nefumat adındaki bilge adam, neredeyse 500 gündür açıkta kalan ekmeği yanlışlıkla yediğini ve karnının ağrıdığını söyledi. Bu durumda bilgeliğiyle bir katkıda bulunamayacağını belirterek bir günlük izin aldı.

21. Gün
On kişinin başına güneş geçti, bir günlük izin aldılar.

25. Gün
Nefumat adındaki bilge adam, havanın sıcak olduğunu ve geceleri uyuyamadığını ve bu yüzden zihninin bunaldığını belirterek yine bir günlük izin aldı.
Bu kişinin bilgi katkısında bulunma yeteneği yok değildi, sadece bunu yapmak istemiyordu. Tekrar bir suç işlerse, Gurabad şehrinden sınır dışı edilecek.

26. Gün
Nefumat kaçtı.

27. Gün
Dört kişi kayanın altında kaldı. Kesinlikle bu, saygısız bir ruhun Al-Ahmar'a hakaret etmesinden kaynaklandı.
Kehanet, beraberinde korkunç alametleri de getirdi. Çalışmalar durduruldu.