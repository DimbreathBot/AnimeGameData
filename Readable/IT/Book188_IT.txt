Dietrich assistette alla caduta della casata dei Lawrence.
Nessuno sapeva che fine avesse fatto il gattino di sua madre. Il suo frustratissimo padre e la sua isterica madre erano vicini ma, per quanto lui urlasse, non gli prestarono attenzione.

"Arf..."
Dietrich abbassò la testa e, prima che potesse abbaiare di nuovo, il terreno gli si aprì sotto le zampe. Le mani di una vecchia megera si allungarono dal terreno e gli si strinsero intorno al collo.
Poi egli cadde per un tempo che gli parve infinito, finché non si schiantò ai piedi di una vecchia strega.
Stranamente, non si era fatto niente.

Qualcosa si agganciò al collare di Dietrich e lo sollevò in aria di peso.
Era circondato dall'oscurità, e l'unica cosa che riusciva a vedere era un calderone fumante e pieno di una sconosciuta sostanza nera che gorgogliava e ribolliva. All'interno c'era anche qualcosa di solido, e Dietrich riuscì a scorgere ragnatele e ossa di vipere velenose...
La voce di Nottfriga gli s'insinuò nell'orecchio. "Ah, eccolo qua, l'ultimo ingrediente mancante! Una volta che ti avrò aggiunto, la mia pozione della vita eterna sarà pronta. Ahah!"

"Bau! Bau! Bau!" Lasciami andare, ignobile strega!
Dietrich lottò con tutte le proprie forze e non pensò neanche per un istante che il collare, che fino a quel momento era stato impossibile da togliere, potesse scivolare via così facilmente...
"Ar..."
E cadde...
Non sentì più nulla, se non gli ululati del vento e la risata folle di Nottfriga che gli rimbombava nelle orecchie...