
"Masum kızım, Khvarena'm..."
"Seni başka bir anneye vereceğim. Onu sev ve ona sadık ol."
"Onun benden bir eksiği yok ve onun ışığı benden çok daha parlak."
"Bir keresinde rüyamda yüzü olmayan bir kabus gördüm ve bu, beni çok korkuttu."
"Bu yüzden seni, bedenimden ayırdım ve senden bu kabusları durdurmanı istiyorum."

"Khvarena'm, gözümün feri..."
"Karanlık dalganın geleceğine dair onu daha önce uyarmıştım, senin kaderin de buna dayanıyor."
"Lütfen korkup kaçma, Khvarena'nın ışığının sönmesine izin verme ve anneni utandırma."
"Kendimi ölümlüler için feda etmek benim kaderim olabilir ama fedakarlıklar, yeni hayatlar için güzel başlangıçlardır..."
"Şimdi yeşil ananın kollarına git. Kaderini onun diyarında bulacaksın."

"Khvarena'm, saf kızım..."
"Tamamen değişeceksin. Ayrılık ve ölümle yüzleşeceksin."
"Tüm bunların ardından ölümsüz olacaksın ama bu da kolay bir şey değildir..."
"Amrita Efendisi ile Çimenlerin ve Ağaçların Efendisi ilahi formlarını senden önce kaybedecekler..."
"Onlar unutulacak ve yalnızca senin fedakarlığın hatırlanacak."

"Khvarena'm, çiçeklerin kızı..."
"Korkudan geri çekilmeyeceğine eminsen..."
"Kendini yeni hanımının kollarına bırak."