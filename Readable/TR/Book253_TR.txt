Sevgili Babacığım,

Bir süredir cevap yazmadım. Evde durumlar nasıl? Önceki mektubunda Sensuiko'nun birkaç yavru doğurduğunu söylemiştin ama işle çok meşguldüm. Daha önce cevap veremedim. Son yazdığından beri yavrular biraz büyümüştür diye tahmin ediyorum. Birini Kenji'nin ailesine verecek olman bence çok güzel. Kenji ve ben, ordudaki görevimiz yüzünden seninle ilgilenemediğimiz için hep üzüntü duyuyoruz. Böyle uzakta olduğumuz için annemin, senin ve Kenji'nin ailesinin birbirinize bakarolduğunuzu duyunca çok rahatladık.
Babacığım, lütfen sağlığım için endişelenme. Bize orduda fazlasıyla yemek veriliyor. Odalarımız geniş ve temiz. Burada bana sunulanlardan fazlasını istemiyorum. Matsudaira adında yeni bir arkadaş da edindim. İmkan olursa, onu evimize davet edip annemin yemeklerinden tattırmak istiyorum.
Ha, bir de... Bence bununla gurur duyacaksın. Savaşta cesaretle çarpıştığım için komutanım beni Hatamoto rütbesine terfi ettirdi! Kenji de bu rütbeye terfi etti ama lütfen onun ailesine söyleme, bırak kendisi söylesin.
Babacığım, savaş sona erdiğinde hep Kenji ile birlikte köyümüze onurla döneceğimize ve her şeyin farklı olacağına inandım. Maaşım ve tazminatım yeni bir ev inşa etmeye ve yeni bir tekne almaya fazlasıyla yetecektir. Annem ve sen, geçinmek için yorulmadan çalışmak zorunda kalmayacaksınız. Bolluk içinde yaşayabiliriz. Bunun için çok çalışmaya devam edeceğim ve daha fazla takdir toplayacağım!
Lütfen endişelenme ve dönüşümüz için biraz daha sabret.

Sevgilerimle, Masanori