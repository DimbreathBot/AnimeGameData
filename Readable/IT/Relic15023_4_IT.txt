
Una volta, anche sulle antiche rupi di colore cinabro sbocciavano fiori graziosi.
Anche nell'era in cui il sangue scorreva liberamente, non erano macchiati nemmeno da una goccia di fango.

Il male non trionferà sotto lo sguardo dei Milleliti, neanche se i nemici dovessero essere demoni oscuri.
Le silenziose genti della montagna e la luna d'acciaio costruirono il loro accampamento pacifico.

"Oh figlia delle rupi del Cristallo di sabbia vitrea, non piangere per me."
"Nacqui all'ombra del Monte Tianheng e combatto per ripagare la misericordia di Rex Lapis."
"Affido la mia vita allo Yaksha con quattro braccia e andremo nelle profondità luminose."
"Percorreremo le strade oscure delle miniere più buie, sfideremo quei pietrosi luoghi di cristallo."
"Affronteremo la contaminazione che proviene dagli abissi, le bestie contorte che vi abitano."
"Tali orrori e le loro stranezze non mi spaventeranno né mi faranno fuggire."

Il vento notturno interruppe le parole del Millelite e non lo fece finire.
Lasciò allora un piccolo fiore come ricordo alla giovane figlia della tribù, un'arma contro l'oblio.

"L'unica cosa che temo davvero è perdermi e cadere nell'oblio."
"Se il fato avverso deciderà la mia sepoltura in un luogo senza nome, non dimenticatemi."