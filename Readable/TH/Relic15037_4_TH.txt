
ดอกไม้ที่แกะสลักจากหินเหล็กไฟและ Drakite ที่หลงเหลืออยู่ในเมืองแห่งเถ้าถ่าน เป็นเครื่องรางที่เหล่านักฝึกสัตว์อสูร ในพงศ์พิดานพฤกษาสืบทอดมาจากรุ่นสู่รุ่น
บนนั้นประดับด้วยรอบกรงเล็บแวววาวที่ประดับด้วยหินเหล็กไฟ ว่ากันว่าเป็นรอยเท้าของ Yumkasaurus ตัวแรกที่ได้เป็นคู่หูกับมนุษย์

นักฝึกสัตว์อสูรเป็นอาชีพที่มุ่งเน้นการสร้างมิตรภาพกับ Saurian ซึ่งบางครั้งความคิดของพวกเขา ก็ทำให้คนในเผ่าเขาไม่อาจเข้าใจได้
แม้ว่ามันจะเป็น Saurian ชั่วร้ายที่ทำร้ายผู้คน แต่พวกเขาก็จะพยายามแก้ปัญหาด้วยวิธีสันติ ก่อนที่นักล่า Saurian จะมาถึงเสมอ
"ถึงแม้จะเป็น Saurian ที่มีนิสัยโหดเหี้ยมที่สุด ก็ยังมีวิธีทำให้มันไว้วางใจได้ ตราบใดที่มีความอดทนมากพอ"
นี่คือคำสอนที่นักฝึกสัตว์อสูรวัยรุ่นได้รับมา เมื่อครั้งได้รับเครื่องรางอันหนักอึ้งนี้มาจากอาจารย์
สัตว์ก็มีหัวใจเหมือนกับพวกเรา เขาเชื่อแบบนี้มาตลอด จนกระทั่งคลื่นสีดำที่ปกคลุมทั่วท้องฟ้าในวันนั้นมาเยือน

มันเป็นสัตว์ประหลาดที่ไม่อาจเข้าใจได้ และเป็นสัตว์อสูรที่ไม่สามารถจัดการด้วยวิธีสันติได้
เมื่อนักฝึกสัตว์อสูรกลับมาถึงบ้านเกิด สิ่งที่เห็นนั้นมีเพียงเศษเสี้ยวความฝันที่แตกสลาย หลังจากถูกมอนสเตอร์ทำลาย
หลังจากปลอบประโลมเหล่าผู้รอดชีวิต นักฝึกสัตว์อสูรที่ไม่ได้เป็นเด็กวัยรุ่นอีกต่อไป ก็ได้เริ่มต้นการเดินทางที่ไม่มีวันได้หวนกลับอีกครั้ง
คู่ต่อสู้ของเขาในครั้งนี้คือปีศาจไร้หัวใจซึ่งมาพร้อมกับคลื่นสีดำ การจัดการกับพวกมันก็ต้องใช้ความอดทนเช่นกัน
เพราะต้องมีความอดทนมากพอ จึงจะขับไล่พวกมันออกไปจากดินแดนที่เขาหวงแหนได้

ตำนานเล่าว่า ราชาอสรพิษในสมัยโบราณเคยสร้างสมบัติลับที่สามารถขับไล่ Abyss ได้ และมีแต่ต้องผ่านเมืองโบราณที่ปกคลุมไปด้วยมลทินเท่านั้น จึงจะได้รับมัน
บางทีนั่นอาจเป็นเพียงความปรารถนาลม ๆ แล้ง ๆ ของเหล่าผู้ที่สิ้นหวัง แต่สำหรับเหล่าผู้กล้าแล้ว มันก็ยังคุ้มค่าที่จะลองดู
ในตอนท้ายของการเดินทาง นักรบผู้สูญเสียบ้านเกิดได้มาถึงเมืองแห่งการทำลายล้าง และสิ่งที่เขาต้องเผชิญก็คือ ความลับบางอย่างที่ถูกปิดผนึกไว้มานานแล้ว