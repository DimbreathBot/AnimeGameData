
...Ciononostante, l'ombra calò comunque sul regno.
Non che il drago avesse sconfitto l'eroe. Piuttosto, entrambi si erano smarriti nel mondo.
In mezzo al caos, fitto come acque oscure, e alle sofferenze e ai distacchi che ne seguirono,
la direttrice e le sue sorelle intrapresero un viaggio per estirpare il male una volta per tutte,
e l'assistente salì a bordo della nave per la medesima battaglia, infine addormentandosi sotto le acque.
Le campionesse Narzissen e molti cavalieri, draghi malvagi e virtuosi saggi si separarono.

Alcuni vennero accolti dallo Spettro Maréchaussée, anche detto Pattuglia speciale di sicurezza e sorveglianza,
per contribuire a proteggere il regno affinché le ombre non lo avviluppassero nuovamente.
Altri si unirono agli esploratori che viaggiavano attraverso terre straniere,
per intraprendere un'avventura fino ai confini del mondo.

Trascorsero molti anni da allora.
Alcuni avrebbero tentato d'impedire che le narrazioni future venissero messe a tacere da simili eventi,
percorrendo la via che prevedeva l'uso di segreti della meccanica e corpi d'acciaio.
Altri, invece, sarebbero andati controcorrente per consentire alle storie di ricominciare,
avventurandosi in un viaggio al di là della comune comprensione nel nome delle ninfe.
Altri ancora continuarono ad ammirare i fiori appassiti,
evocando incessantemente le avventure che dovevano ancora svolgersi...