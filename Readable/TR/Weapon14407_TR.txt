
Tüm dünya, Liyue'nin ticari limanına akın ediyor. Burası şehrin gurur kaynağı.
Akın akın gelen insanlar egzotik hazineleri de beraberinde getiriyor.
Kıtayı çevreleyen çeşitli denizleri ayrıntılı gösteren bu harita, rip akıntıları, gizli resifler ve rüzgarın esiş yönleriyle bütünlük kazanır.
Öncü kaşiflerin bilgisini, cesaretini ve inancını kaleme alan ilginç bir kitap olduğu söylenir.

Bu kitabın baş sayfasında şöyle yazar:
"Deniz meltemini ve okyanus akıntılarını sevin çünkü gemi yolcularını varacakları istikamete götüren onlardır."
"Deniz melteminden ve okyanus akıntılarından korkun çünkü hoyrat rüzgarların ve şahlanan suların kudreti, demirden gemileri bile paramparça etmeye kadirdir."

Hırçın okyanusu ehlileştirmek için insanın, bu sulardaki tüm gizli resifleri, egemen rüzgarları ve balina yuvalarını keşfetmesi gerekir.
Sayısız denizcinin sayfaları sararmaya yüz tutmuş defterlerinde, sevgililerine duydukları kara sevda misali bu sözcükler yer alır:

Gurbetteki tecrübeli denizciler, okyanusu sevgilileri olarak görürler ve soğuk, tuzlu sulardan bahsederken hep kadın hitapları kullanır.
Belki de bu, okyanusun huyundan ya da uçsuz bucaksız bağrından kaynaklanıyordur. Belki de denizciler, bir maceraya yelken açmanın romantizmine kapılıyordur.
Bu harita da okyanus gibi kimseye boyun eğmez. Denizciler gibi, dünyanın her köşesini keşfetmenin romantik hayalini barındırır.
