
Atalarımız, doğu denizine bakan kayalıklarda hem Zamanın hem Rüzgarın efendilerine tapıyordu.
"Rüzgar hikayeler yaratır ve Zaman onları besler" deyişinde belirtildiği gibi bu ikili birbiriyle çok yakından alakalıdır.
Bu yay, öncülerin hikayesini ve karşılaştıkları zorlukları anlatır.
Yayın kirişi eskiden yerinden oynamazmış ama zamanla hem daha esnek hem de daha kuvvetli hale gelmiş.

Bu yay, zamanında onurlu Lawrence Klanına aitmiş.
Çok eskiden, kendi klanlarının donmuş doğaya karşı elde ettikleri zaferi anmak için bu yayı kullanırlarmış.

Törenin ilk bölümünde, irfanları ve güçleriyle toprakları fetheden atalarının hikayeleri anlatılırmış.
Zaman geçtikçe bu tören unutulup gitse de görevlerini ihmal etmemişler.

Ama sonradan görevlerini kötüye kullanmışlar. Günden güne kendilerini bir fatihten ziyade, daha çok hükümdar ve kral olarak görmeye başlamışlar.
Zaman geçtikçe yoldan çıkmışlar ve Mondstadt'ın şefkat rüzgarlarından yoksun kalmışlar.
