เรียน ท่านร้อยตรีที่เคารพ

สำหรับเรื่องที่ทำให้คุณต้องติดอยู่ในบาเรียทั้งคืนโดยไม่ได้ตั้งใจในครั้งนี้ ฉันรู้สึกผิดอย่างมาก! เสียใจอย่างสุดซึ้ง! และตำหนิตัวเองอย่างที่สุด! ฉันควรจะเข้มงวด รอบคอบ และรับผิดชอบหน้าที่ของตนเองในระหว่างการฝึกสอนเด็กใหม่ เพื่อเป็นแบบอย่างที่ดีแท้ ๆ แต่เนื่องจากความประมาทของฉัน บวกกับความกระตือรือร้นในการทำงานของเด็กใหม่อย่าง Riku ที่ไปเรียนรู้วิธีการปรับแก้การยืนยันสิทธิ์ของเทอร์มินัลของหน่วยลาดตระเวนด้วยตัวเอง ส่งผลให้การตั้งค่าของเทอร์มินัลสองเครื่องสลับกัน และก่อให้เกิดอุบัติเหตุในครั้งนี้ ฉันรู้สึกผิดต่อความไว้วางใจที่คุณได้มอบให้ และยิ่งรู้สึกผิดต่อความคาดหวังที่ท่าน Tsaritsa มีต่อพวกเราเป็นอย่างมาก! ฉันได้ทบทวนตัวเองอย่างถี่ถ้วน และได้ตักเตือน Riku ด้วยแววตาและน้ำเสียงที่เด็ดขาดแล้ว

เพื่อตอบรับคำสั่งที่คุณให้ "ส่งตัว Dima กลับไปที่แผนกฝึกอบรมเด็กใหม่! ให้เขาเริ่มต้นเรียนรู้ใหม่ซะ!" ฉันจะกักขังตัวเองไว้ในบาเรีย และเฝ้าจับจ้องมองแมงกะพรุนหัวพุ่มทั้งคืน เหมือนกับที่พวกมันลอยตัวขึ้นไปบนท้องฟ้า เพื่อย้อนคืนวัยเยาว์อีกครั้งในช่วงเวลาสุดท้ายของชีวิต ฉันจะใช้โอกาสนี้กลับมาลุกขึ้นสู้ใหม่ ตั้งหลักปักฐานใหม่ และปรับปรุงตัวเอง กลับไปที่จุดเริ่มต้นของเด็กฝึกงาน และอุทิศตนให้กับภารกิจอันยิ่งใหญ่ของเราอย่างกระตือรือร้น

สุดท้ายนี้ ฉันขอสัญญาว่าจะทำตัวให้เฉลียวฉลาด มีไหวพริบ และยอดเยี่ยมมากขึ้นในอุบัติเหตุครั้งต่อไป! และจะไม่ทำผิดซ้ำรอยเดิมอีก!

ผู้สารภาพผิด
Dima