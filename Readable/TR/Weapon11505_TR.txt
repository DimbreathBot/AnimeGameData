
Derler ki Liyue ilk kez ortaya çıktığında, Rex Lapis yeşimden yontularak yapılmış bir kılıçla diyarı dolaşmış.
Kılıcın kanla kaplı yeşim kenarı, sürekli yıpranmasına rağmen yepyeniymiş gibi parlaklığını korumaya devam etmiş.
Kanlar, bin yıllık bir yağmurla yıkanıp gitti ama kılıcın sebep olduğu düşünce ve kinler öyle kolayca yok olmadı.

"Yeşimtaşı, Bishui'nin nazik kalbinin ruhuna sahiptir ve içindeki kini zamanla temizler."
"Fakat yeşimin, bir katliama aracı olmasından duyduğu ızdırabı kim hafifletecek?"

Uzun süre önce unutulmuş olan bir dostun bu sözleri, hem bir ağıt hem de bir feryattı.
Ancak kaderin amansız çarkları, bu şefkatli sözleri bastırmaya yetti.

Geçen pek çok yıl içinde, bir zamanlar birlikte eğlenen çok sayıda kişi ölümcül düşman haline gelirken,
bir diğerine ihanet eden ve ölümüne savaşanlar ise içtiklerini paylaşır hale geldi ve nefretleri yok oldu.
Yani bir zamanlar birine pahalı bir hediye olarak verilmek üzere oyulmuş olan bu değerli kılıç da öyleydi.
Bu yeşim de lüks ve huzur sevgisi için yapılmıştı.

Şarap gemileri kanla dolup taştığında ve hassas duyular hırs sebebiyle parçalara ayrılıp rüzgarda bir toz tanesine dönüştüğünde,
verilmemiş hediyeler ve hakkında söz söylenmemiş bağlar, eski dostları parçalayan keskin kılıçlar haline gelecek.