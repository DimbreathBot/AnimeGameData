"Sarebbe fantastico se ci fosse una folata di vento adesso."
Così sospirò l'avventuriere che camminava attraverso la landa selvaggia apparentemente sconfinata.
I suoni del suo lamento salirono verso gli alti figli dei cieli, che risiedono su nei cieli torreggianti. Uno dei bambini, ascoltando la supplica dell'avventuriere, iniziò a chiedersi come portare la brezza a questa persona bisognosa.
"Può esser fatto, ma devi partire dalle coste orientali. Devi attraversare i burroni di montagne e alture, e procedere per le rive sabbiose di sorgenti e fiumi. Solo dopo un viaggio di una distanza insormontabile, finalmente lo raggiungerai."

Quindi partì dalle coste orientali e iniziò il suo viaggio.
Lungo la strada, trovò alcuni semi di dente di leone che desideravano viaggiare, quindi li porto con sé per un tratto, lungo il cammino.
Poi incontrò degli uccellini che si erano appena schiusi e desideravano librarsi nell'aria, così sollevò le loro delicate ali.
Accadde poi che alcuni anziani di un villaggio fossero troppo vecchi per preparare il grano da soli, così si trattenne per un po', facendo girare le pale dei loro mulini a vento.
Mentre si metteva al servizio del prossimo e si prendeva cura in modo disinteressato delle terre, iniziò lentamente a materializzarsi, assumendo gradualmente la forma di una persona.
Quando finalmente giunse alla fine del suo percorso e incontrò l'avventuriere bloccato,
non era più la folata di vento che l'avventuriere aveva desiderato all'inizio.

"Sarebbe fantastico se ci fosse una folata di vento adesso."
Così accompagnò l'avventuriere originario nel suo viaggio per le terre...

— "Questa è una bella parabola di un santo della Chiesa di Favonius. La morale della storia è quella di essere sempre pronti ad aiutare i bisognosi e a servire il prossimo. Come riconoscimento delle tue azioni gentili e caritatevoli, ti conferisco questo aliante."
