Alle radici del Sakura sacro, uno splendido tappeto broccato decorava il tennero, separandolo da un pasto disposto in modo eccellente.
Tale era la vista davanti ai tuoi occhi dopo aver seguito le istruzioni della lettera d'invito, che ti avevano condotto a quella cosa chiamata "picnic".
Qualche momento dopo, Kamisato Ayaka, l'organizzatrice del picnic, apparve da dietro l'albero, sorridendo con un ventaglio tra le mani e un'andatura calma.
"Ho sentito che le persone di Fontaine adorano fare i picnic. Anche io vorrei avere il piacere di vivere un tale evento. Potrei così vivere in prima persona un'esperienza che solitamente vivo da lontano, leggendo romanzi."
C'era da aspettarselo. Dopotutto, la nuova light novel di Fontaine pubblicata dalla casa editrice Yae, I fascicoli di Miss Orith, aveva travolto Inazuma.
Anche Ayaka stava leggendo quel libro. Tra una chiacchiera e l'altra, parlavate dei metodi di deduzione utilizzati nel romanzo e lei rivelava sempre di più la sua passione per l'intera serie.

Con i suoi capelli legati all'insù e con indosso un cappello da dama, sembrava proprio una bellezza di Fontaine descritta nel libro.
Una trasformazione fantastica: sebbene la persona davanti a te fosse sempre Ayaka, aveva raggiunto un nuovo tipo di eleganza, semplicemente cambiando il suo abbigliamento.
La "dama di Fontaine" davanti a te disse:
"Leggendo 'I casi della signorina Orith', ho l'impressione che, per quanto possano esserci delle somiglianze tra le usanze culturali delle singole nazioni,
le vite private delle persone in ciascuna di quelle siano molto diverse.
Comprendere lo stile di vita di un mondo al di fuori di Inazuma è come cercare di guardare la luna attraverso un velo di nuvole..."

Abbassò la testa, come se fosse irritata.
In quanto figlia del clan Kamisato della Commissione Yashiro, Ayaka non godeva della stessa libertà di un avventuriere, e lo sapevi bene.
Proprio quando stavi per dire qualcosa per confortarla, lei annuì, come se avesse avuto una rivelazione, e disse:
"Anche se questa è la realtà, sono molto più fortunata di tanti altri.
Con un amic{F#a}{M#o} come te, pur non potendo viaggiare, le storie che sento non si limitano più ai confini di Inazuma.
Vorrei tanto che tutti, non solo io, potessero conoscere ciò che si trova oltre le nostre coste..."
Quindi, a quanto pare, Ayaka non era sconvolta.
"Aratani una volta mi ha detto che, oltre i confini di Inazuma, l'arte e l'apprendimento fioriscono a Sumeru, Mondstadt, Liyue e Fontaine.
Eppure, sappiamo così poco di questi luoghi...
Ho intenzione di proporre a mio fratello e a Lady Yae d'importare altre opere da fuori Inazuma!
Forse, in questo modo, riusciremmo a intravedere un barlume di luoghi e persone mai visti finora, utilizzando i loro lavori letterali come finestre sulla loro comunità..."
Il portamento di Ayaka aveva superato di gran lunga le tue aspettative. Era pur sempre la Shirasagi Himegimi della Commissione Yashiro del clan Kamisato.
"Prima di poterlo proporre a mio fratello e a Lady Yae, tuttavia... dovrei creare un elenco specifico di libri da pubblicare. A tal proposito, speravo di chiederti alcuni consigli."
Le sue parole, così commoventi, ti avevano colpito al punto tale che, ancor prima di rendertene conto, Ayaka aveva già cominciato a esporre i punti salienti del suo piano.
Dopo un momento di profonda riflessione, iniziasti a mettere le parole nero su bianco e a scrivere la prima linea dell'elenco.
"La principessa dei cinghiali?"
"Certo", rispondesti. "È una favola crudele ma bella, piuttosto diversa dalle altre opere del suo genere. Penso che la gente la troverà molto interessante".
Sfortunatamente, quando Ayaka portò l'elenco dei libri ad Aratani, l'editore cancellò senza esitazione "La principessa dei cinghiali".
"Ehm... Questa fiaba rischia di essere un po' troppo... particolare. Temo che il pubblico potrebbero non essere ancora pronto per i suoi contenuti..."