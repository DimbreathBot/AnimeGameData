
Nel Porto di Liyue si riversano persone provenienti da tutto il mondo, con grande orgoglio della città.
La marea di gente porta con sé anche tesori esotici.
Questa spada simile a un ago, dotata di punta ma priva di filo, sacrifica la capacità di taglio in cambio di una maggiore potenza penetrante.
Per sfruttarne al meglio la potenza è richiesta una discreta abilità. Tuttavia, si rivela utile anche per coloro che la maneggiano senza possedere particolare abilità.

Un'arma proveniente da terre lontane, che un tempo penzolava dalla vita del marinaio che la possedeva.
Sottile ed elegante, questa lama non passava inosservata nella confusione e nella rozzezza della vita di mare.

Quando la gente curiosa faceva domande, il capitano della nave rispondeva evasivo. Tante erano le voci sulle origini della lama.
Alcuni dicevano che fosse stata vinta in battaglia contro dei pirati, altri che facesse parte del bottino di un'incursione.

Ma quando le nuvole rosse della sera calavano e le vele venivano ammainate, il primo ufficiale si metteva a lucidare delicatamente la lama,
ripensando alla sua vecchia vita nel Regno dei venti, a quando vagava come un guerriero nomade,
alla ragazza della sua città natale, un amore finito troppo presto, e alla promessa di rincontrarsi.
