
Fra le due sponde del passato e del presente,
un cielo si staglia immenso, illimitato reame di libertà.
I fiori mettono radici nel suolo, ma bramano il cielo infinito,
e, pur essendo senz'ali, cercano ancora di innalzarsi in aria...

Facendo da contraltare al destino dei fiori, legato alle radici nelle profondità della terra,
i denti di leone sono destinati a osservare le altezze e la libertà del cielo.
L'infinito empireo blu è come una cupola che riflette il mondo al di sotto di esso,
con nuvole bianche che punteggiano il cielo calmo e pacifico.

Proprio come i tenaci denti di leone e i crisantemi selvatici,
la gente sui terreni verdeggianti ascolta il richiamo della libertà.
La tirannia delle tempeste e degli inverni amari potrebbe averli oppressi,
e le loro virtù potrebbero esser state corrotte e deviate.

Ma finché dureranno le tradizioni in lode delle burrasche nella volta celeste,
e finché questa preziosa libertà continuerà a essere celebrata di generazione in generazione,
allora anche la gente ascenderà, come i semi dei denti di leone,
verso una libertà illimitata e senza catene.