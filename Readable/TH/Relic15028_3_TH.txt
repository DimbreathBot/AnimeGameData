
ในอดีตที่มีเพียงญินเท่านั้นที่ร้องเพลงได้ นายหญิงแห่งโอเอซิสได้พบกับราชันทรายชาด
ในช่วงเวลาโหดร้ายที่กษัตริย์แก่งแย่งชิงอำนาจกันเอง ราชา Deshret ได้ตัดสินใจแบ่งปันบัลลังก์ให้กับอีกสองคน

เหล่าญินมอบบัลลังก์นกยูงที่ประดับด้วยมรกตและทับทิม เพื่อเป็นการเฉลิมฉลองพันธสัญญาของเพื่อนรักทั้งสามคน
เพื่อเกียรติยศแห่งโอซิสอันเป็นนิรันดร์ เพื่อ Padisarah ที่บานสะพรั่ง นายหญิงแห่งบุปผาจึงได้สวมมงกุฎอเมทิสต์

"แต่ 'นิรันดร์' เป็นเพียงคำโกหก ความมัวเมาและความรักจะบดขยี้ความทรงจำ และกลายเป็นความเพ้อฝันที่แหลกสลาย"
"เจ้าเคยถามข้าว่าทำไมถึงถอนหายใจบ่อยเหลือเกิน ในค่ำคืนที่จันทราส่องสว่างนี้ ข้าจะค่อย ๆ เล่าเรื่องในอดีตให้เจ้าฟังก็แล้วกัน..."

"มันเป็นยุคแห่งสันติที่อยู่ห่างไกลนัก มีผู้ส่งสาส์นจำนวนมากที่สื่อสารกับมนุษย์ และคอยถ่ายทอดถ้อยคำของสวรรค์..."
"แต่ต่อมา ได้มีผู้รุกรานลงมาจากฟากฟ้า ทำลายสิ่งต่าง ๆ นับไม่ถ้วน สายน้ำกลับตาลปัตร และโรคระบาดก็โหมกระหน่ำขึ้น..."
"ผู้ที่มาจากภายนอกนำสงครามมาสู่อดีตชาติตระกูลของข้า และนำความหลงผิดมาสู่การทลายพันธนาการของแผ่นดิน"
"เจ้าแห่งท้องนภาหวาดกลัวต่อความหลงผิดและความก้าวหน้า ท่านจึงปลดปล่อยตะปูศักดิ์สิทธิ์เพื่อซ่อมแซมโลก และทำลายอาณาจักรมนุษย์ให้สิ้น..."
"เราต้องทนทุกข์กับการถูกเนรเทศ ขาดการติดต่อกับสวรรค์ และสูญเสียความสามารถในการศึกษา..."

"เนื่องจากภัยพิบัติ ข้าถูกสาปแช่งอย่างรุนแรงจนไม่สามารถแหงนมองท้องฟ้าได้อีก โชคดีที่ข้ายังรักษาชีวิตได้ถึงทุกวันนี้..."
"แต่บ้านเกิดเอาแต่พร่ำเรียกฉันอยู่เสมอ แม้ว่าภัยพิบัติของดวงดาวกับขุมนรกจะก่อตัวขึ้นบนคริสตัลก็ตาม"
"จงฟังคำเตือนของข้า อย่าได้ตามหาจ้าวแห่งเงาทั้งสี่ อย่าถามถึงความลับของสวรรค์และขุมนรก"
"มิฉะนั้น ดั่งเมื่อกรงเล็บแห่งลงทัณฑ์เป็นที่แน่ชัด จุดจบอันน่าเศร้าและขมขื่นจะบังเกิดขึ้น"

อย่างไรก็ตาม ราชาสีชาดไม่เห็นด้วยกับคำเตือนของคู่หู และแสดงความปรารถนาอันหยิ่งผยองขึ้นในใจ
ภายใต้แสงจันทร์ส่อง ขณะบรรจงเช็ดน้ำตาของคู่หู เขาบอกเล่าความปรารถนาของตนเองให้แก่เทพอสูรแห่งบุปผาฟัง...
