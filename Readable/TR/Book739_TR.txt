Sevgili Lauren, benim güzel kızım... Sana böyle veda etmekten başka şansım yok. Ayrıldığımızdan bu yana, Meropide Kalesi'nden mümkün olan en kısa sürede kurtulup sana dönmeyi, tekrar örnek aldığın baba olmayı diliyorum.

Belki de günahkarların affedildiğine safça inanan tek kişi benim. Birine cezası verildiğinde o kişi çoktan ölmüş olur, geriye sadece günahlarının bedelini ödemesi gereken bir beden kalır. Bu bedene kimse acımaz, beden son derece kirli ve değersizdir.

Yanlış seçimler yapma Lauren. Kötü şeyler yapma. Güzel bir hayat yaşa. Daha iyi bir insan olabilmek için elinden geleni yap. Dünyada güzel olan her şeyi kucaklamaya çalış ve benim gibi pişman olacağın şeyler yapma.

Hakkımı aramaya çalışma. Buradaki kimseye güven olmaz. Hepsi kalbinde en ufak bir nezaket kırıntısı olmayan, sürekli açlıktan ölen, insan yüzlü canavarlar. Buradan uzak dur.

Benim gibi bir baba hakkında ne düşünürsen düşün ama seni görmeyi çok istediğimi ve seni çok sevdiğimi bilmeni isterim.
