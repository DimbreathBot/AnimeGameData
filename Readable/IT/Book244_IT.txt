Prefazione

Grazie a un nuovo sforzo per l'assunzione di nuovi autori e al fenomenale successo del concorso "Questo romanzo è fantastico!", abbiamo ricevuto molte opere davvero originali da futuri autori di tutto il mondo. Vorremmo cogliere quest'opportunità per ringraziare i nostri autori internazionali per il supporto che offrono al mercato delle light novel di Inazuma e vorremmo inoltre ringraziare il commissario di Kanjou Hiiragi Shinsuke per la sua cortesia e generosità. È grazie a tutti voi se siamo riusciti a portare oggi ai lettori di Inazuma tante opere così meravigliose.

Come tutti saprete, prima della promulgazione del Decreto Sakoku, diversi samurai affermati provenienti da molte terre diverse offrivano i loro servigi a Inazuma. Uno di loro, Hamavaran, proveniva dalla lontana nazione di Sumeru, ricca di foreste pluviali, ma giunse fino alla terra del bagliore del tuono per servire gli ideali della cavalleria. Sebbene le storie delle gesta di Hamavaran vennero seppellite durante il culmine dell'eternità immutabile sotto Sua Eccellenza la Shogun, è stata ora donata loro nuova vita grazie all'estro narrativo di una mia buona amica, l'autrice debuttante Pursina.

E ora, senza ulteriore indugio, vi auguriamo una buona lettura delle "Guerre d'Hamavaran".