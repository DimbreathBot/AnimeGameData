
"Un essere umano non è altro che una macchina piuttosto complessa."
Così dichiarò il giovane dal suo leggio nel semenzaio della saggezza.
Se si dovesse smontare un componente di questa macchina e apportarvi dei miglioramenti,
le sue prestazioni ne sarebbero amplificate notevolmente.
Con o senza una Visione, e indipendentemente dal fisico o dalle capacità di combattimento,
gli "umani potenziati" mostrerebbero sicuramente una forza di gran lunga superiore alla media.

Nonostante il rischio di essere accusato d'eresia e di venire cacciato definitivamente dal consesso dei saggi,
il giovane annotò candidamente dei pensieri a margine dei suoi appunti.
I. Come anticipato, dato lo stile di lavoro dell'Akademiya, non è possibile ottenere risultati.
II. Tuttavia, essere espulsi sarebbe un peccato. Un ambiente favorevole alla ricerca è necessario.

Seguendo le voci che parlavano di un eretico, il primo dei Fatui lo rintracciò...

"Solo un umano potenziato? Se la tua grande nazione può fornirmi risorse sufficienti e diverso tempo a disposizione, potrei persino dare vita a quella che voi chiamate una divinità. Che ne dici?"
Nel deserto che riluceva come oro liquido, chiese al diplomatico di Snezhnaya:
"Mi tratterai come ha fatto l'Akademiya? Mi chiamerai mostro, pazzo?"
"O mi tratterai come fece la mia città natale, cacciandomi con forconi e bastoni...?"

Tuttavia...
"Bene. Adesso siamo soci."
"Per quanto riguarda il tuo titolo, che ne pensi di..."
Colto di sorpresa dall'ironico titolo che gli era stato attribuito, il giovane scoppiò in una risata isterica.