La gente dice che la guerra è un inferno, ma la maggior parte di loro la descrive come tale e basta.
D'altro canto, quello che i due avevano dinanzi poteva essere descritto solo come "inferno".
La terra desolata, alberi secchi e persone che si trascinavano come morti viventi.
Era come se la vita fosse stata risucchiata via da quel posto.
"Mh."
Il samurai raccolse quanto rimaneva di una foglia, che si sbriciolò all'istante, disperdendosi nel vento.
"Pare quasi che la vita sia stata risucchiata via da questo posto."

Il conflitto infuriava tutt'intorno alla capitale da oltre un secolo, ormai.
Dopo il primo decennio, le risorse e le ricchezze delle nazioni coinvolte nella guerra erano già terminate.
Ciò che aveva permesso al massacro di continuare per così tanto era un fenomeno noto come il "maleficio di Nakura".
Il maleficio di Nakura era un terrificante sortilegio che risucchiava la vita di qualsiasi essere e della terra stessa, infondendola a potenti samurai e alimentando così la guerra.
E coloro che utilizzavano magie tanto perverse per dominare la terra erano dei furfanti conosciuti come i daimyo di Nakura.
I daimyo si battevano per il controllo di quei territori, ma a prescindere da chi avrebbe vinto, la terra avrebbe gradualmente perso il proprio spirito vitale.
Questo era il vero volto della guerra che imperversava ormai da quasi un secolo.
"E coloro che hanno creato il maleficio sono gli onmyouji che vivono nella Torre del cielo al centro del mondo."

Ignorando la principessa Mina, che aveva vacillato dinanzi a quello spettacolo, il samurai proseguì sommessamente:
"Oh, principessa portatrice di distruzione... Il mondo non è forse già stato distrutto?"