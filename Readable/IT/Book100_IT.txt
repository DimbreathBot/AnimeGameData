— Nulla —
"Oh, figlia mia, colei in cui ripongo tutte le speranze! Non ti ho forse donato l'esistenza affinché potessi trafiggermi con un'alabarda?" Finalmente risorto, il Re degli dèi fluttuò nel cielo al suono delle scariche dei fulmini e delle danze del vento, che gioivano del suo ritorno.

Ma lei non aveva più paura. Era finalmente giunto il momento che aspettava da sempre, il momento per cui era stata creata eoni prima.
No, anzi: la vera fonte del suo coraggio era il tempo che aveva passato in sua compagnia.

Un tempo Irmin, la prima Alabarda divina, trafisse l'Axis Mundi e unì i nove mondi. Ora le loro copie si erano moltiplicate per tutto il cielo.

Poiché temeva la follia che la propria morte avrebbe scatenato, il Re degli dèi creò un'ultima Alabarda divina: la Prinzessin der Verurteilung. In quel momento essa... anzi, lei riuscì finalmente a liberare la vera sé stessa.

...

Alla fine del libro c'è una nota dell'editore:

"La Leggenda dell'alabarda distrutta" fu il riuscito primo tentativo della Casa editrice Yae di Inazuma di incorporare elementi della cultura di Liyue all'interno dei propri romanzi. I primi cinque volumi ebbero un enorme successo, tant'è che scatenarono un fenomeno culturale sia a Inazuma che a Liyue. L'esistenza stessa del sesto volume ne dimostra il successo commerciale.
Di certo il finale improvviso del sesto e ultimo volume di questa saga epica non dispiacerà ai nostri lettori.
O almeno lo spero.

Vorrei sottolineare che il finale, nonostante sembri appartenere a una storia completamente diversa, non è il risultato delle pressioni della casa editrice nei confronti dell'autore, il signor Nine, riguardo alla stesura di una nuova serie. In verità, nella fretta di rispettare il piano editoriale, il signor Nine si è un po' discostato dal proprio stile tipico, tentando solo di sfidare i propri limiti come scrittore. ♡

Naturalmente siamo solidali verso gli amanti dei volumi originali, ed è con tale spirito che vi annunciamo la futura pubblicazione del Cofanetto di Legno nero, un'edizione speciale dei primi cinque volumi. Tutti coloro che sono cresciuti leggendo in libreria la "Leggenda dell'alabarda distrutta" potranno finalmente comprarne i volumi! Inoltre, in futuro prevediamo di raccontarvi di più sulla Prinzessin der Verurteilung.

Caporedattrice della Casa editrice Yae