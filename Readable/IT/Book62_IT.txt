— Dio della storia —
Gli storici di Liyue fanno riferimento al Signore di Geo, che da solo fondò il Porto di Liyue, come Dio della storia. Un certo interesse per la storia può essere osservato anche nei ristoranti e nelle taverne del posto, molti dei quali appendono in bella vista degli stendardi che proclamano la loro storia antica di secoli. Coloro che prendono la questione ancora più sul serio narrano di quando il Signore di Geo venne a visitare la loro attività e assaggiò il loro cibo, ricordandosi sempre di includere la data precisa della sua visita.
Ma ogni volta che un bambino chiede con sincerità per quanto tempo il Dio della roccia sia vissuto in questo mondo, la risposta degli adulti è sempre la stessa:
"Tantissimo tempo, piccolo. Davvero tantissimo tempo."