... Alain çok büyük bir atılım yaptı ve herkes Fontaine'deki enerji devrimini konuşuyor ama Enstitüde övgüden ziyade kıskançlık havası hakim gibi. Benimle hiçbir alakası olmamasına rağmen yine de onun adına sinirlendim...

... Görevlendirdiğimiz maceracı, felaket sonrasında Mondstadt'ın karlı dağlarında ortaya çıkan kırmızı değerli taşlardan buldu. Elynas'ın etiyle ve kanıyla benzer özellikler taşıyor (Jakob da bunu doğruladı). İddialara göre büyük ejderin çürüyen bedeninden bir parçaymış (kafa karışıklığını önlemek için bundan sonra Kızıl Kuvars olarak adlandırılacak)... Sıcaklık oluşturmasına ve patlayıcı güç etkisini artırmasına rağmen içindeki toksinler nedeniyle insanın dayanabileceği sınırların çok daha ötesindedir, ancak ①Jakob gibi yeni İnsanlar (geçici bir isim) ②zehri etkisiz hale getirebilenler (henüz böyle biri bulunamadı) hariç... Benzer bir diğer keşif ise Liyue'nin büyük madenlerindeki kirlilik...

... Araştırmamda ne yazık ki çıkmaza düştüm. Şu anki en büyük sonuçların aynısını tekrar çıkarabilmek... Ancak yeteri kadar kaynak elde edebilirsem bu sorunun üstesinden gelebilirim... En azından bizim taraftaki aptallar hâlâ bizden hayranlıkla (korkuyla) bahsediyor. Jakob'dan bana yardım etmesini istediğim numaralar epey işe yaradı... Doğa Felsefesi Enstitüsündeki insanların birden inançlı birine dönüşmeleri garip geldi ama en azından onlara küçük görevler verebilirim... Şimdilik o ismi kullanarak bir "toplum" oluşturalım, onlara bir düzen ve aidiyet duygusu vermek için böyle yapacağım.

... Ancak Carter'ın bilinci yerinde değil. Ondan deri ile kan örnekleri aldım ve incelenmesi için hızlıca Sumeru'ya gönderttim... Sorunu gözlemlemek şöyle dursun, daha sorunun kaynağı bile bulunamadı. Saçma, gerçekten çok saçma. Geleneksel tıbbın hiçbir manası yok. Başka bir şey bulmalıyım...

... Jakob... Jakob'un önerisi çok tehlikeli. Üzerinde biraz daha düşünmeliyim.

...

... Carter'a her şeyi anlattım ve Jakob'a kendi gücünü ve değişimini kanıtlama fırsatı verdim. Hatta riskleri ve tarihi sorumluluğu açıkladım, ayrıca şu hedeflerimden de bahsettim: ██ aracılığıyla beşeri üstünlüğün gerçekleşmesini destekleyebilecek ikinci bir örnek oluşturmak ve bundan da bütünsel karakter ve yöntem türetmek. Carter, bilimsel düşünme konusunda pek iyi olmadığından birçok örnek ve vurgu yöntemleri kullandım. Ancak o, ta en başından beri kararını vermiş gibi görünüyordu.

...

... Hâlâ kötüye gidiyor.
... Jakob'un başarılı bir şekilde entegre olması çok ekstrem bir olay gibi görünüyor. Yoksa artık kendisi değil mi? Emin olamıyorum.

...
... Gözlemlemeye devam etmeliyim. Hiçbir şey boşuna değildir. Yoksa bunca şey çok anlamsız olur. Tersine çevirme için felaket sonrasından kalma her türlü kalıntı ve biyolojik doku materyallerim var. Elimde aşırı tehlikeli kalıntılar bile var ama hiçbiri işe yaramadı. Ancak buraya kadar gelmişken pes edemem. O şu anda "hâlâ" canlı ve en azından bu açıdan devam etmek için bir nedenim var. Hiçbir şey boşuna değildir!

...
... Durumu şimdilik iyi ve daha fazla doku kaybı önlendi. Jakob artık onu gördüğünde ağlamıyor... Ancak halen arada bir Carter'ın seslerini çıkarıyor... En kötüsü de bu zaten. Muhtemelen ses telleri olan yeri kesmeyi denedim ama bir ila üç gün içerisinde tekrar geri büyüyor...

...
... Alain ile olan iş ilişkimize tamamen son verdik. Kötü bir son oldu ama asla onu suçlamıyorum... İşin üzücü tarafı, önceki araştırma yönteminin de başarısız olması... Ama yine de hiçbiri boşuna değildi. Hataları belirleyerek en iyi dersi çıkardım. Ömrü çok kısa olduğu için deneme yanılmanın maliyeti oldukça yüksek. Bunun için Carter'a teşekkür borçluyum. Yani ne yapıp edip onu kurtarmam gerek. Bunu yapabileceğimi kanıtlamam lazım... Öğrendiğim diğer bir şey ise toplumun üyelerinin artık çok daha sadık hale gelmesi. Oyunculuk konusunda epey yetenekli gibiyim ha?

...
... Jakob'la tartışırken denemeye değer bir başka yöntem geldi aklıma. Bu, tüm sorunların çözümü olabilir...

[İfade edilen düşünceler tutarsız olduğu için kalan içeriğin çoğu kısmı çözülemiyor.]
