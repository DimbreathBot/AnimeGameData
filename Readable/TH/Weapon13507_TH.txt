
ว่ากันว่าเป็นอาวุธหอกที่สร้างจากวัสดุที่มาจากต่างโลก
ครั้งหนึ่งมันเคยผ่านมือผู้ที่ภักดีแต่อับโชคมานับไม่ถ้วน
ได้เห็นการเริ่มต้นและจุดจบของการเข่นฆ่า และเลือดเนื้อของสิ่งชั่วร้าย

ตามตำนานเล่าว่าคนพเนจรได้มาถึงหุบเหวแห่งผืนทรายคริสตัล
เข้าไปดึงคริสตัลสีน้ำที่เป็นลางร้ายออกมาจากส่วนลึก
แล้วนำไปให้คนหลอมเป็นอาวุธ ที่มีชื่อว่า "Calamity Queller"

"หากเกิดภัยพิบัติขึ้นในวันข้างหน้า ก็คงสามารถใช้มันเพื่อทำให้สงบลงได้"
ชนเผ่าที่ใช้ชีวิตอยู่ในภูเขาหินอันขรุขระ มักอยู่อย่างสงบเสงี่ยมเสมอ
แต่เนื่องจากไม่เคยทำสัญญา และไม่เคยจ่ายค่าตอบแทน จึงไม่เป็นภัยหากจะรับไว้

เมื่อกองกำลังของปีศาจบุกทะลวงมาตามชั้นหิน และย้อมดินแดนสีชาดให้กลายเป็นสีดำ
ผู้พิทักษ์ Millelith ปะทะกับกองทัพอันดำมืด ทหารม้าพเนจรพากันล้มตาย
ดั่งดวงดาวอันเย็นยะเยือกท่ามกลางความมืดมน Calamity Queller ฉายแสงเจิดจ้าอยู่ในใจกลางของวังวน...

ในท้ายที่สุด เมื่ออาทิตย์ลับฟ้าทะลุผ่านเมฆ กากตะกอนก็จมลงสู่ส่วนลึกของห้วงเหว
Calamity Queller เองก็หายลับไปพร้อมกับยักษาที่กวัดแกว่งมัน และกลับคืนสู่ความเงียบงัน
ในเวลาต่อมา ผู้ที่ถือหอกนี้ก็มักต้องพบเจอกับชะตากรรมที่คล้ายคลึงกัน
แต่ผู้ที่ต่อสู้กับศัตรูโดยไม่ได้พึ่งพาคำสั่ง ต่อสู้เพื่อปวงประชาโดยไม่ได้พึ่งคำสาบาน
ก็คงไม่ต้องคร่ำครวญกับชะตากรรมเช่นนี้หรอก...

บ้างก็ว่าหอกเล่มนี้เคยถูกผู้อื่นหยิบยืมไป
และได้เป็นสักขีพยานในการปะทะกันระหว่างสหายคนสนิท ในถ้ำรกร้างเยือกเย็นและถูกน้ำกัดเซาะ