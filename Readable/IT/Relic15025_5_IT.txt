
Le antiche leggende dicono che il signore della foresta fosse immortale.
Dato che al termine della vita si torna a far parte della foresta,
i suoi artigli si tramutavano in legno e metallo, le sue strisce diventavano un labirinto senza fine,
e i suoi occhi ardenti diventano la luna nel cielo e nell'acqua.
Tutto ciò che muore guadagna nuova vita sotto diversa forma.
Tutto ciò che si decompone darà vita a nuovi e teneri germogli.

"Ma per quelle anime distrutte dal trapasso, memorie perse per sempre...
Esiste un posto per loro nel ciclo della vita e della morte?"

"L'anima è un concetto vuoto, e le memorie devono tornare alla terra.
Perché dovremmo preoccuparci per la sparizione di qualcosa che è sempre stato vuoto?
Piuttosto, supportate i vostri compagni e non dimenticateli, così verrete ricordati per sempre.
Solo così sconfiggeremo il naturale ciclo della vita e della morte, preservando i ricordi!"

Molto tempo dopo, gli amici che avevano giurato di ricordarsi a vicenda vennero colpiti dalla terribile malattia della smemoratezza.
In base all'immagine delle tre persone e dei tre spiriti che non erano stati dimenticati del tutto,
e ai dati e alle ipotesi lasciate dallo scienziato pazzo espulso dall'accademia,
il sogno andava catturato, assieme agli abitanti della foresta in grado di controllare i sogni,
per ricordare nuovamente a quell'amico della sua stessa forma e dei ricordi creati insieme.

Se l'organo che gestisce i ricordi ha subito troppi danni e non può essere guarito,
allora porta un altro vecchio amico e crogiolatevi insieme nei sogni del passato.
Gioca in una piccola casa sull'albero ed esplora le vaste profondità della giungla.
Sì, sarebbe bello, poiché nei sogni si ha sempre la possibilità di ricominciare da capo.

Ma per prima cosa, dovremmo catturare quegli spiriti dei sogni.
Quei mercenari hanno fatto molto per me in passato.
Non ho dubbi che non mi deluderebbero nemmeno questa volta.