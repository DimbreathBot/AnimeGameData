
Her hikayede kahramanın kendine ait bir kutsal kılıcı ve yüzleştiği baş düşmanı olur.
Ancak çok yaşayan kahramanların eninde sonunda kötü ejderlere dönüştükleri söylenir. Belki de farklı hikayelerin kesiştiği yerlerde, birinin kahramanı diğerinin ejderi olabilir.
Buna rağmen hikayelerin son hali genel olarak kolay anlaşılır. Kahramanlar bu nedenle kötü ejder değil, kahraman olarak anılırlar.
Bu yüzden kötü ejderler, tüm güçlerine ve kurnazlıklarına rağmen kutsal kılıcı taşıyan kahramanlar tarafından her zaman yenilirler.

Ejder, her şeyi yutan kanyona düşüp yok olmadan önce bir kere daha kahramanla geçirdiği zamanları düşünür ve sonunda şunu söyler:
"Senden nefret etmek için bir nedenim yok. Benim gördüklerimi henüz görmediğin için beni durdurmak istiyorsun."
"Yıldız canavarlar, dünyanın yaşam suyunu içip kurutacak. Yüz yıl sonra da dünyadaki tüm yaşam son bulacak."
"Tüm bu ruhları kurtarmak için geri döneceğim. On yıl, hatta yüz yıl geçse bile yeni bir evren olarak tekrar doğacağım."

Ancak ejdere karşı kazanan kahraman da bu uğurda kendisi için çok önemli bir şeyi kaybeder.
Bir daha asla insan aklının kavrayamayacağı ve anlayamayacağı bir şeye inanmayacak
ve ömrünün sonuna kadar güçlerini elementlerden almayan makinalar ve enerjiden oluşan bir krallığa sahip olacak.