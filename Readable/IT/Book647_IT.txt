Per fortuna, il posto non era lontano da casa di mio zio, quindi mi trascinai fin lì.
Quando mi vide, non si scompose minimamente e continuò nella sua lettura.
"La prima pagina dell'Uccello a vapore di domani sarà proprio interessante".
"Non mi sembri preoccupato". Appesi il cappotto, sbottonai il colletto della camicia e mi lasciai sprofondare nel divano. Quindi presi a raccontargli tutto in dettaglio.
"L'esplosione non doveva distruggere nulla, il piano del ladro fantasma prevedeva di usare il suo boato per coprire il rumore dei movimenti di un Mekautoma".
"Un Mekautoma? Non si riesce a fuggire facilmente portandosi dietro un affare così ingombrante. Deve averlo lasciato nei paraggi e potrebbe contenere qualche indizio... Credevo Robben fosse più furbo, e invece lo prenderemo presto".
"Non ne sarei così sicuro. Del resto, l'esplosione è stata solo una scusa per coprire il rumore del Mekautoma, e allo stesso modo il Mekautoma potrebbe essere nient'altro che un'esca".
"Non è semplice", dissi passando la mano tra i capelli. "E per quanto riguarda la spilla..."
"Deve essere ancora nella magione". Lo zio smise di parlare per un attimo. "Tutti questi sotterfugi vogliono convincerci che la spilla sia sparita, quando l'oggetto 'rubato' si trova invece ancora nello stesso posto".
"Del resto, gli serve solamente un'identità falsa che gli consenta di accedere alla magione, così potrà impadronirsi della spilla senza destare sospetti".