"Kendimi tanıtayım. Ben, Nottfriga ama muhtemelen sen beni lakabımla tanıyorsun. Bana, Gecenin Büyücüsü derler."
O konuşurken altın sarısı saçları yavaşça kararmaya başlamış ve en sonunda pencereden görünen karanlık gece göğü gibi simsiyah olmuştu. Bir zamanlar gök mavisi olan gözleriyse, karanlığı çağıran bir siyahlığa bürünmüştü.

"Ben, senin efendinim artık. Tabii seni çok iyi eğitmem gerekecek."
Nottfriga dizlerinin üzerine çöktü ve bir anda ortaya çıkan kolyeyi Dietrich'in boynuna taktı. Kolyenin boyu Dietrich'in tüylü boynuna uyum sağlayacak şekilde küçüldü. Ne kadar başını savurup tırmalamayı denese de kolye yerinden kıpırdamıyordu.

"Olmaz. Zaten çok zaman kaybettik. Hadi gel, gidiyoruz."
Ardından Nottfriga şehre doğru yola çıktı. Dietrich ise yol boyunca var gücüyle sızlanmayı sürdürdü, tek dileği evine yeniden kavuşabilmekti. Ancak ne kadar uğraşırsa uğraşsın başarılı olamadı. Nottfriga'nın boynuna taktığı kolye, her nasılsa onu kontrol ediyordu, bu yüzden onun adımlarını takip etmekten başka şansı yoktu.

Nottfriga arkasını dönerek oyalanmakta olan Dietrich'e baktı, daha sonra saçından bir tutam aldı ve parmağına doladı.
"Şu halinle mücadele edişini izlemek, benim için son derece keyif verici olsa da fazla gürültü çıkarıyorsun. Yeni büyüm Gecenin Sessizliğinin nasıl bir etkisi olduğunu merak etmiyorsan, çeneni kapalı tutsan daha iyi olur."
O an tüm dünya sessizliğe gömüldü. Dietrich içgüdülerine kulak verdi ve asla Nottfriga'nın yeni büyüsü için kullanacağı bir kobay faresi olmamalıydı.