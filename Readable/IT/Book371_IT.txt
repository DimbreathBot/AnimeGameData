"Capitano, perdoni la mia sfacciataggine, ma ha dormito per tutto il tempo dell'incontro."
"Oh, l'hai notato?"
"Beh, stava seduto abbastanza dritto, ma l'ho visto accadere molte altre volte. Capitano, devo chiederle di non usare il suo addestramento da marzialista in questo modo. Un rapporto scritto non la salverebbe se il comandante della flotta lo venisse a sapere."
Così disse Mahasti, ma in realtà nessuno aveva osato toccare il suo superiore. Fra il delicato equilibrio interno mantenuto dal comando della flotta alleata, il suo capitano e superiore, un uomo di mezza età chiamato Bitchuu Kyuubei e conosciuto anche come Shinkurou, ora anche come Semimaru secondo una brutta pronuncia, era la stessa persona che tutti provavano a portare dalla propria parte. Era anche quella che con più probabilità avrebbe rotto la situazione di stallo.
Ormai è successo più di dieci anni fa...
Shinkurou pensò fra sé e sé.

Quella battaglia vittoriosa al villaggio di Asada, riflettendoci, non era stata altro che un piccolo test per l'abilità militare di Shinkurou. Ma per le parti interessate poteva chiamarsi l'inizio del disastro.
Come previsto, il Tai-Shogun non avrebbe permesso a una persona così talentuosa di vagare in giro.
Non molto tempo dopo, Shinkurou sarebbe stato accecato e spedito in galera.
Questa situazione andò avanti fino a cinque anni fa, quando il clan Imagawa venne sconfitto da un esercito alleato sotto il clan Oome daimyo, decapitandone il capo. Da allora, la nazione e le sue genti vissero un periodo di pace...
Fu ciò che il nuovo Seii Tai-Shogun disse personalmente a Shinkurou mentre egli era in prigione.
In tutta la sua vita, Shinkurou non aveva mai visto il popolo lavorare e vivere in pace, e anche questo strano Tai-Shogun non sembrava un santo. L'amnistia generale veniva concessa per portare la gente dalla propria parte.
Ripensandoci, Shinkurou non poté non sospirare: che fosse nel passato o nel presente, la gente come lui sarebbe stata sempre al centro del vortice, che gli piacesse o meno.

"Per questo paese, le persone come me sono dei traditori e immagino che valga anche per l'intero universo."
Lo Shogun osservò Shinkurou e disse con tono indifferente:
"La tassa imperiale non può più essere accettata da questo minuscolo pianeta. E qualcuno con le tua abilità dovrebbe essere libero di ostentarle fra le stelle."
"Il tuo clan e i nomi che porti sono stati presi da quel cretino di Imagawa, sì, ma lascia andare quel passato. Da ora in poi sarai conosciuto come 'Semimaru'."

Già. Qualcuno che non aveva più un passato, qualcuno i cui occhi non potevano più ammirare le meraviglie dell'universo... ora se ne spiegava la vastità davanti a lui.