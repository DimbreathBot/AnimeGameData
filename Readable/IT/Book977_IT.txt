...Quella maledetta entità demoniaca è stata imprigionata nella statua, eppure si rifiuta di cantare come desidero. Una bestia davvero malvagia, se posso dirlo. Di certo, la sua ostinazione a resistere non è che un segno della sua malvagità. È chiaro che l'umanità sarà al sicuro solo quando avremo imprigionato ogni singolo membro della sua spregevole specie...

...Al momento, l'unico problema da risolvere è che solo il sangue malefico di quelle bestie nefaste può controllare queste antiche macchine. Eppure non ci si può fidare di loro, e non posso consumare tutte le mie energie per controllare quei meccanismi come fa la creatura all'interno della statua...

...Devo trovare un modo per costruire un Cuore di Chu'ulel che sia fedele unicamente al genere umano...

...

Bene... Adesso comincio a capire...

...Dato che solo il lurido sangue delle bestie è in grado di attivare questi dispositivi, l'unica scelta logica è schiavizzare la mia parte "draconica"...

...In questo modo, anche se le mie parti "umane" dovessero perire, quelle "draconiche" rimarrebbero imprigionate qui, eternamente schiave dei "mortali", sottomesse alla loro volontà e ai loro ideali, a prestare ascolto alle anime salvate da quella persona...

...Tutto ciò che potrebbe opporsi all'umanità va contenuto...

...Non possiamo fidarci di alcun potere più grande dell'umanità, né riporre le nostre speranze nella sua benevolenza. Mai è esistito un essere tanto gentile e di buon cuore quanto quella persona, che non avrebbe mai commesso orrende atrocità. E io non sono un'eccezione, ed è per questo che dobbiamo bandire tutto ciò...

(Le parti che seguono sono rovinate e risultano illeggibili.)
