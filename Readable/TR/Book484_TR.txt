(Bu yazıttaki derin kesiklere bakılırsa, ilkel aletler kullanılarak yapılmış. Yazar iyi bir eğitim almış gibi görünüyor ancak yazıdaki bariz biçimsizlik zorlu yaşam koşullarına işaret ediyor.)
En doğu ve en batı arası birbirinden o kadar uzak ki, arasında kendini kral ilan edecek yüzlerce hatta binlerce aptal olmalı.
Batı ve doğu uçları birbirine çok yakın olmasına rağmen tüm bölgeye hükmedebilecek bilgelikte biri yok.

Gurabad'ın büyük Zafer Ruhunun katledilmesinin üzerinden ne kadar zaman geçtiğini kimse bilmiyor, şimdi kralların soyunu kan ve gözyaşı örüyor.
Kum mezarlıklar, bir zamanlar kralın amcaları tarafından her iki tarafa da dikilen büyük duvarlardı ve ağaçların zorla dikildiği o topraklar hâlâ çorak.
Kralım sürgünde, yağmur ormanında saklanıyor ancak yerini bilmiyorum... Tanrıların lütfu ve koruması artık geçmişte kaldı.

Istıraptan yıpranan kör varis şöyle lanet eder; önce bir kral tarafından, ardından da bir başka kral tarafından kör edilen zavallı baba şöyle der:

Bir daha asla bir ölümlüye yemin etme! Hepsinin sonu kendi atalarınınkine benzesin! Kumların altına gömülüp toz olsunlar!

Biz çöl halkı yaşadığımız bu harabeleri ve sarayları terk edeceğiz. Kendimize bu toprakların sonunda yeni bir ev kuracağız.
O yere tanrıların kadim rüyalarından Aaru adını vereceğiz ve sessizce Al-Ahmar'ın yeniden dirilişini bekleyeceğiz.