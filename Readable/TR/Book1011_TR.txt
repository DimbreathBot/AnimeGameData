Tanya, memleketine dönüp aileni görmek istediğini duydum. Bence gayet makul bir istek.
Uzun yıllardır Natlan'dasın, bunca zamandır hâlâ Praporşik rütbesinde kalman pek yakışık almıyor. Artık terfi etmelisin.
Bununla birlikte, üzerine düşeni yapmış olsan bile daha fazlasına ihtiyaç olabileceğini düşünüyorum.
Bu nedenle Madam Kovalevskaya'yı koruma görevini sana devrediyorum. Bu fırsatı iyi değerlendirmeni öneririm.
Tabii bu görev yüzünden baskı altında hissetmene gerek yok. Durum acil ve deniz rotası tehlikeli. Gönderilen gemi de çok eski. Böyle bir yolculuk sırasında herhangi bir olumsuzluk yaşanırsa kimse seni suçlayamaz.
Suçsuz olduğun için uygun gördüğün şekilde hareket edebilirsin. Seni desteklerim, beni de başkası destekliyor zaten. Ne kastettiğimi anlamışsındır eminim.

Bu arada geçenlerde aileni ziyaret ettim.
İyiler, merak etme. Onlarla ilgilenilmesi için gereken düzenlemeleri yaptım. Sen sadece görevine odaklan.

Beni bugüne dek çok defa hayal kırıklığına uğrattın. Sana verilen bu son şansı iyi kullan.