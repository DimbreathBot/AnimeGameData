"ในที่สุด เจ้าก็สมดั่งหวัง เจ้าได้ออกจากกรงขังเดรัจฉานอันเหม็นเน่า และมีชีวิตกินดีสวมใส่หรู เจ้าขออะไรก็ได้อย่างนั้น จะกินอะไรก็ได้กิน นายท่านที่ซื้อเจ้ามา ในขณะเดียวกันก็เป็นทาสของเจ้าเช่นกัน..."
" 'ความสุข' ได้กลายเป็นการหลอกลวงอันแยบยลไปทั้งอย่างนี้..."
"แต่เจ้าหลอกตัวเองไม่ได้ ในใจเจ้ากำลังกรีดร้อง เอาแต่ร่ำร้องว่า 'หากเจ้าตายไป นายท่านก็ยังคงเป็นนายท่าน ทว่าหากนายท่านตายไป เจ้าจะกลายเป็นทาสผู้ไร้ซึ่งนายท่าน!'"
"จนกระทั่งวันหนึ่ง เจ้าตระหนักได้ว่าความตายที่ตัวเองเอาแต่กริ่งเกรงนั้น แท้จริงแล้วคือ 'ความตายของนายท่าน' เจ้าค้นพบว่าตัวเองที่ต่ำต้อยได้ร่วงหล่นสู่ความต่ำต้อยที่ลึกยิ่งขึ้น..."
"บางทีเวลานี้ เจ้าอาจยังโหยหาถึงโซ่ตรวนบนข้อเท้าที่สลักเงินทองเอาไว้ โหยหาเสียงกระทบของพวกมันที่ดังก้อง ทว่าเมื่อถึงวันนั้น เจ้าจะเข้าใจวิธีชิงอิสระของตนคืนจากมือของนายท่าน..."
"เมื่อพวกเขาขู่เข็ญเจ้าด้วยความตาย ทำลายร่างงดงามของเจ้า ทำให้เจ้าหลงเหลือเพียงแต่ตามืดบอด ลำคอแห้งผาก และตีตรานาบเหล็กร้อนกับฝากรอยแผลเป็นที่ไม่อาจหายไปได้ตลอดกาลแก่เจ้า..."
"ครั้นเจ้าบดขยี้กะโหลกของเขา บีบคอฆ่าภรรยาของเขา และดับลมหายใจทารกของเขา... ยามที่เจ้าข้ามผ่านความกริ่งเกรงในความตาย และสัมผัสถึงความหอมหวานของการแก้แค้นอีกครั้งได้นั้น..."
"เจ้าจะเข้าใจในที่สุดว่าคุณค่าการตายเพื่อตัวเองนั้นเป็นเช่นไร"
