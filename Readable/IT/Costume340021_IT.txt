Attraversare una miniera abbandonata dall'aria densa di fumo e polvere, fare in modo che i lavoratori riposassero altrove, spostare poi le pietre frantumate da una parte e, con una lampada a olio in mano, scoprire il veleno sepolto lì anni prima da quel criminale disperato.
Fare visita a un eremita che viveva isolato sulle montagne e conversare con lui amichevolmente. Aver trovato una lettera nell'angolo di una vecchia libreria, provando così che quell'uomo era la spia in possesso di informazioni di vitale importanza.
Entrare nella Banca del Nord e farsi passare per un'esperta in affari. Porre domande e indagare, riuscendo a fargli dire dov'erano diretti i loro fondi...
Nel mondo di Yelan, esperienze del genere sono diventate la normalità.
Mentre continua a perfezionare il suo elenco di nomi segreto, si scontra regolarmente con persone pericolose. Il fallimento comporta il rischio di morire, quindi deve continuamente affinare i suoi poteri di camuffamento.
Con gli occhiali e un tono della voce timido e cauto può diventare un'apprendista geologa.
Può essere una maestra di pittura a inchiostro, indossando seta raffinata e trasudando eleganza con ogni suo gesto.
Oppure può diventare un'investitrice, ben educata e vestita in maniera impeccabile, con ogni suo grazioso accenno che disarma i suoi avversari...
È una donna dai mille volti.
In caso di bisogno, Yelan può addirittura camuffarsi da persona comune, il cui aspetto, silhouette e voce differiscono completamente dai suoi...
E, per via di queste esperienze uniche, ha accumulato un gran numero di completi, abbastanza da riempire diversi guardaroba in più basi segrete.
Ha acquisito una comprensione e un apprezzamento tali dei vari completi che ora ha un occhio per la moda e l'abilità nell'abbinare abiti paragonabili a quelli di un esperto.
Yelan è la proprietaria della Sala da tè Yanshang, ma in qualche modo trova sempre il tempo per rilassarsi e giocare a dadi. Con la sua esperienza, si è guadagnata dei soprannomi quali "Maestra dei dadi" e "Diavolo dei dadi", anche se non è chiaro se le siano stati dati per venerazione o per timore.
Quando viaggia nelle sue vesti, la reputazione e la fama di Yelan le forniscono molti vantaggi.
Dopotutto, a prescindere da dove vada, solo un idiota mancherebbe di rispetto all'onorevole proprietaria della Sala da tè Yanshang.
Quando si ricevono i più elevati standard di ospitalità, è importante mostrare il giusto livello di decoro.
E il completo che indossava durante le vacanze a Fontaine è in linea con il suo status di ospite d'onore.
Yelan ha ideato da sola questo abito da sera, prima di affidarne la realizzazione a diversi sarti di talento ma poco conosciuti.
Un connubio tra eleganza ed efficienza: una miscela perfetta di relax e inesorabile precisione.
Il materiale della mantella è stato scelto con cura, e la sua consistenza è simile a quella del Cappottino di seta bianca, che offre a Yelan un senso di familiare comodità.
Anche il Braccialetto incantevole ha acquisito un nuovo aspetto: il raffinato rivestimento in Argento astrale e la gemma blu spettrale si sono trasformati in un "dessert" con la capacità di cambiare l'umore...
Che sia per un'esibizione spettacolare all'Opéra Épiclèse o un delizioso banchetto all'Hotel Débord, questo completo si confà perfettamente.
Anche se la vacanza di Yelan a Fontaine è stata interrotta, e quest'abito sfolgorante ha dovuto aspettare per poter illuminare il palcoscenico...
Viaggi inaspettati come questo sono come dadi che rotolano fino a fermarsi in un angolo buio.
La soddisfazione del risultato del lancio è sorprendente quanto un cibo dal sapore piccante, l'Adeptè e i cocktail molto alcolici...
L'imprevedibilità rende i ricordi più affascinanti.