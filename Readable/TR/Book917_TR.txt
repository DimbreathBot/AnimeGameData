Yeni bir davetiye gönderildi, bu kez alıcı Efendiydi.
"Efendi Baron, saygıdeğer kedinizin adını uzun zamandır duyuyoruz. Benimde değerli ve egzotik bir kedim var. Kedi ırkına duyduğumuz ortak ilginin bir sonucu olarak sizle bir bağ kurabilmeyi ümitediyorum. Bu konu üzerine daha detaylı konuşabilmek adına evimi ziyaret ederseniz beni onurlandırmış olursunuz.
Buluşma saati geldiğinde bir araba sizi ve kedinizi alcak. - Leydi von Frigga"
Perroux'nun yardımıyla patiska yazım hatalarını düzeltti.

Ve kediler işe koyuldu.
Daha önce Kedi Ofisinin desteğini almış olan pek çok kedi yardıma geldi. Yanlarında beyaz saten kumaş, son tüketim tarihi geçmek üzere olan levrek balığı konserveleri, şarap vb. malzemeler getirmişlerdi ve ofisi bir düğün salonuna çevirmeye çalışıyorlardı.
Gece oradan geçen biri, şehrin karanlık sokaklarından bu kadar çok kedinin geçtiğini görse korkudan beti benzi atardı.
Tekerleği kırılan araba sessizce tamir edildi ve peri masallarından fırlamış müthiş bir araba gibi süslendi.
İçinde yumuşak kuğu tüyü yastıklar bulunan ve yol boyu şıngırdayan, kedilerin bayıldığı rüzgar çanlarının asılı olduğu araba, Efendinin evinin kapısının önünde durdu.
"Buyurun Efendim."
Perroux, "Leydi von Frigga'nın arabacısı" gibi davranarak Efendisini başıyla selamladı.
Gizemli kedi maskesini takmış olmasına rağmen sanki yanlış bir yapmış ve her şeyi mahvedecekmiş gibi istemsizce gergin hissediyordu.
Neyse ki Efendi yalnızca arabanın ne kadar lüks olduğunu düşünüyordu, hatta "arabacıya" bahşiş olarak bir kese Mora verdi. "Hizmetiniz karşılığında küçük bir hediye!"

Yol boyunca kediler arabanın önünden geçti.
Perroux, maskesinin altından "Yolu açın!" diye fısıldadı, geç kalacağından endişe ediyordu.
"Pardon ama bizim de acelemiz var, düğüne yetişmemiz lazım!" diye yanıtladı kediler.
Kedi Ofisine vardıklarında artık yoldan geçen kedi kalmamıştı.
Efendi, "Vay canına! Ne kadar nadide ve pahalı bir ipek... Üstelik tüm salon bununla kaplı..." diyerek hayranlığını gizleyemedi.
"Fırında Sebzeli Jambon... Gayet lezzetli, şef işinin ehli olmalı...
Ne çok kedi var! Çok şaşkınım gerçekten. Leydi von Frigga çok düşünceli biriymiş. Egzotik kedisinin üzerine titriyor olmalı, tıpkı benim uzun tüylü kedimi sevdiğim gibi!"
Efendi övgüler dizmekten kendini alamıyordu.
"Keyfinize bakın, bir kadeh içki alın! Haydi bir kadeh daha!" Patiska şarap kadehini havaya kaldırmış, Efendiyi daha fazla içirmeye çalışıyordu.
"Bir kadeh daha alayım o zaman!"
Efendinin keyfi yerindeydi ve çakırkeyiflikten kendisine "Kediler konuşabiliyor mu?" diye sormayı bile unutmuştu.