
หอกที่สะสมไว้โดยชนชั้นสูงที่ครั้งหนึ่งเคยปกครอง Mondstadt ทำขึ้นมาจากวัสดุและฝีมือชั้นยอด
เพราะเหตุนี้ ถึงแม้เวลาจะผ่านไปหลายชั่วอายุคน แต่พวกมันก็ยังคมเหมือนใหม่
แต่ในยุคของชนชั้นสูงนั้น อาวุธนี้ไม่เคยได้เห็นแสงตะวัน ทำได้เพียงอาบแสงจันทร์ที่เยือกเย็นเท่านั้น

ชนชั้นสูงเชื่อว่า ผู้ที่มีสายเลือดสูงส่ง ควรใช้ดาบในการต่อสู้
สำหรับพวกเขาแล้ว เสียงดาบที่ฟาดฟันกัน เป็นเหมือนเสียงประสานของวิญญาณผู้สูงศักดิ์
ในทางกลับกัน หอกและธนูเป็นอาวุธของทาสนักสู้และพลเรือนผู้ต่ำต้อย

พลเรือนที่ถือคราดและไม้ปลายแหลม ก็มีโอกาสที่จะชนะชนชั้นสูงที่ถือดาบได้
นี่เป็นสิ่งที่ผู้ที่เคยปกครอง Mondstadt ยุคเก่า ไม่สามารถยอมรับได้

ตำนานเล่าว่า เคยมีหนุ่มผู้มีสายเลือดสูงศักดิ์คนหนึ่ง
เขาเสาะหาช่างตีเหล็กเพราะสร้างอาวุธนี้ แล้วตกแต่งด้ามจับของมันด้วยสัญลักษณ์ประจำตระกูล
แต่ก็เหมือนกับตัวชายหนุ่มเอง หากไม่หลั่งเลือด
ก็จะไม่มีวันได้รับการยอมรับจากคนในตระกูล

หากเขาต้องการการเปลี่ยนแปลง เขาต้องใช้พลังทั้งหมดที่มี
ถึงแม้มันจะหมายความว่าเขาต้องใช้อาวุธ ที่ไม่คู่ควรกับชนชั้นสูงก็ตาม
ถึงแม้เงาของหอกอันเดียวดายนี้ จะทำได้เพียงกวัดแกว่งอยู่ใต้แสงจันทร์
