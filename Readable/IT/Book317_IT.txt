Il dottore ha detto che sei gravemente malata, ma non preoccuparti: farò qualsiasi cosa pur di salvarti.

La tua malattia è incurabile e il mio cuore sanguina nel vederti sempre più stanca. Quanto vorrei soffrire al posto tuo...

Dici di non avere alcun rimpianto e che desideri soltanto che io mi prenda cura di Shenhe. Ma allora perché piangi?

Non so cos'ho fatto di recente. Respiro ancora, ma mi sento un guscio vuoto. Ho letto tutti i testi antichi che sono riuscito a procurarmi pur di trovare un modo per salvarti, ma è stato del tutto inutile.

L'ho finalmente trovato! Mingjun aveva nascosto il libro che potrebbe salvarti! L'ho preso e ho seguito le istruzioni contenute per evocare un dio e offrirgli un sacrificio...

Il dio è apparso. Gli ho detto che sono disposto a offrire la mia vita in cambio della tua, ma è rimasto in silenzio e ha indicato nostra figlia Shenhe.

Il dio ha detto che il destino di Shenhe è quello di portare sciagura e calamità, che lei farà del male a coloro che la circondano e che potrebbe essere la causa della tua morte. Stando così le cose, credo che...

L'ho lasciata nella grotta menzionata dal dio. Sono passati tre giorni e non ho ancora ricevuto alcuna notizia. L'attesa mi rende sempre più inquieto e ho un brutto presentimento...

Mi dispiace, amor mio. Perdonami! E anche tu, Shenhe, ti prego... perdonami! Sono stato solo uno sciocco! Vi chiederò scusa... di persona.