—La morte attende tra le onde degli abissi—
Vera e Sachi crebbero, e la chimica tra i quattro cambiò in modi impercettibili e inspiegabili.
"Basta con le scuse", disse Sachi a Ike. "Vera non smetterà mai di volerti, che tu ricambi o meno."
Ike era il simbolo di una terra lontana, ovvero rappresentava l'ignoto, ciò che deve ancora venire scoperto. Lui era come un luogo in cui un uccello coraggioso non farebbe il nido, ma per cui proverebbe eterna ammirazione.
Ike ribatté: "Avere mille anni mi rende anziano da qualsiasi punto di vista".
"Allora a livello d'età siamo un'ottima accoppiata." La Principessa si intromise nella conversazione con allegria.

Non appena Sachi riuscì a trovare il coraggio di dichiararsi, andò incontro a un tragico destino.
Vi ricordate l'antica spada che Ike e Vera ricevettero dagli antichi quando s'incontrarono? Era proprio ciò che serviva a Ike per far realizzare il destino! Ma Vera si tagliò il dito con la lama di quella spada, e un male antico e maligno le prosciugò tutta l'energia vitale.

"È tutta colpa tua!", Sachi afferrò il colletto di Ike. Se non fosse appena accaduta quella tragedia, Ike, che era d'animo gentile, ci avrebbe riso sopra. Tuttavia, stavolta scacciò via la mano di Sachi.
"Tu sai come riavvolgere il tempo, no? Ti prego, fallo per salvare Vera!" Persino la Principessa lo implorò.
"Non capite: soltanto il futuro può salvare il passato, non il contrario." Ike si morse il labbro con tale forza che iniziò a perdere sangue.

"Un mito locale racconta di un'Età dell'argento durante la quale le persone godevano di un'infanzia apparentemente infinita, che poteva protrarsi per duecento anni. Ma ciò rendeva difficilissimo per loro sopportare la breve età adulta.
Gli altri, ormai, non erano più bambini da tempo. Tuttavia, non sarebbero mai diventati giovani. 
Continua in "Malinconia di Vera", ma senza Vera.