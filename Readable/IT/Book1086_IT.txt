...
Alcuni giorni fa ho incontrato un mercante itinerante che viaggiava verso sud da Novokitezhgrad. Abbiamo fatto una piacevole chiacchierata, e mi sono sentito piuttosto nostalgico... Ancora non sapevo di essere originario di quel luogo. Immagino che le coincidenze del destino arrivino così, all'improvviso. Ho scoperto un volto sconosciuto, ma familiare in un giornale che aveva portato con sé. La persona in quella foto aveva i capelli non ancora del colore della brina, e un sorriso spensierato. Ero io... dieci anni fa, o forse più.
È stato solo dopo aver letto il necrologio nell'angolo che ho ricordato quanto avessi perso. Ma era il Vecchio Shesternin a possederlo, e ora è "morto". Il suo cognome e i suoi averi sono stati ereditati da Danyusha, nonché da Zhorik. Zhorik... Dopo dieci anni, ancora non so chi mi abbia spinto giù dalla nave... È successo tutto all'improvviso. Di certo Zhorik non ha avuto il tempo di reagire, e l'incidente che si è verificato a bordo della "Fortunata" è stato semplicemente quello: un tragico incidente... Sicuramente...
...
Danyusha, bambina mia, come posso rimediare alle perdite che hai subito da quando hai perso tua madre? Persino i miei tentativi di riparazione non sono durati a lungo, perché, sebbene non fosse mia intenzione, ho fatto sì che perdessi anche un padre...
Non c'è niente ch'io possa fare per lei, adesso. Sicuramente, se un "uomo morto" non invitato si presentasse non sarebbe il benvenuto...
...
