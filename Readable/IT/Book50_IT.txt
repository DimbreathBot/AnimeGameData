— Costa di Yaoguang —
La nebbia sta scendendo di nuovo... L'idea di cercare dell'oro qui è stata una totale perdita di tempo. Sapevo che non avrei dovuto fidarmi di quei vecchi minatori: devono essere andati in pensione da diversi decenni! Tutte le informazioni che mi hanno dato sono completamente obsolete... inutili. Sono stato proprio sciocco. Vorrei dire che stanotte tornerò a casa a mani vuote, ma non credo riuscirò a ritrovare la via del ritorno tanto facilmente, vista questa nebbia... Spero che Dongdong abbia cenato.

Si sentono degli Hilichurl da qualche parte in lontananza. Non ho idea di dove sto andando, quindi cercherò di allontanarmi dalle voci degli Hilichurl e basta. Spero di farcela...

Non so da quant'è che cammino, e in questa nebbia non capisco nemmeno se sia giorno o notte. Un momento, cosa sono quelle figure laggiù? Prego il Signore di Geo che possa unirmi a loro e trovare il modo di andarmene di qui. Speriamo in bene. Evviva, forse non tutto è perduto!

Guardandole più da vicino, quelle figure non mi sono sembrate amichevoli. Ho deciso di accamparmi qui e di aspettare che se ne vadano prima di pensare alla mia prossima mossa. Forse dovrò tornare sui miei passi.

Cielo! Sento degli Hilichurl tutt'intorno a me... Meglio se...

Il diario si interrompe qui.