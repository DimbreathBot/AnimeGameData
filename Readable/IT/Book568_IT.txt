...
Non ha senso, dev'esserci qualcosa di sbagliato.
Ammetto di aver incontrato artisti straordinari da quando ho lasciato lo studio.
E ammetto anche che come artisti sono in grado di surclassare i maestri senza nemmeno usare tecniche particolarmente famose... per quanto sono certo che c'è sotto qualche trucco!
So fin troppo bene che i miei lavori non sono ancora alla pari di quelli creati dai miei cocciuti insegnanti, e che non ho le capacità per discutere d'arte coi letterati che fanno da critici.
Ma è solo questione di tempo! Sono ancora giovane e loro hanno almeno due anni più di me.
In quanto a talento o visione non sono inferiore a nessuno, poco ma sicuro!
Dopo essermi esercitato così tanto non è possibile che io sia inferiore a quegli emblemi di mediocrità!
E di certo non sono come loro, che, nonostante la bravura, non sanno rappresentare luci, ombre e linee in un modo che io trovi davvero degno di nota!
Tempo! È di tempo che ho bisogno. Creerò un'opera che li lascerà a bocca aperta!
E sia, mi concentrerò sull'affinare le mie abilità col pennello. Mi eserciterò con tutto me stesso.
Ma prima devo raccogliere fondi a sufficienza. Sprecare le forze lungo il viaggio cercando di guadagnarmi da vivere non farebbe che limitare i miei progressi.
Ho sentito dire che nel deserto di Sumeru è possibile incontrare una fata miracolosa che esaudisce i desideri. Chissà, forse col suo aiuto raggiungerò il mio obiettivo in men che non si dica...
Se la fortuna è dalla mia parte, potrei perfino superare le mie aspettative.
Meglio darsi da fare. Devo trovare la fata il prima possibile...
...
