ดังนั้นเจ้าหญิงและนักปราชญ์ทั้งสอง จึงมุ่งไปยังพื้นที่ที่เต็มไปด้วยหิมะอันหนาวเหน็บ ซึ่งอยู่ทางขั้วโลกเหนือ
ที่นี่เต็มไปด้วยน้ำแข็งและหิมะอยู่ทุกหนทุกแห่ง แม้แต่สัตว์ร้ายที่กล้าหาญและแข็งแกร่งที่สุด หรือพังพอนที่มีความสามารถในการขุดสูงที่สุด ก็ยังไม่สามารถแม้แต่จะหาเศษเสี้ยวของหญ้าอุ่น ๆ หรือผลไม้ฉ่ำ ๆ เจอได้
เจ้าหญิงสั่นไปทั้งตัวท่ามกลางหิมะอันหนาวเหน็บ แต่เธอก็ไม่สะทกสะท้าน แต่กลับเดินเข้าไปในส่วนลึกของลมหนาวโดยไม่หันกลับมามอง
จิ้งจอกผู้เฉลียวฉลาดและเต่าที่น่าเชื่อถือ ไม่สามารถทนต่อลมหนาวและหิมะที่พัดมาได้ พวกเขาจึงพากันชักชวนเจ้าหญิงว่า:
"หงิง~ การเสี่ยงในสถานที่ที่หนาวเย็นและอันตรายเช่นนี้ ถ้าราชารู้เข้าล่ะก็ ท่านจะต้องเป็นห่วงแน่ ๆ พวกเรากลับไปกันเถอะ หงิง~"
"ใช่ ๆ ฉันกลัวว่าลมและหิมะจะรุนแรงและหนาวยิ่งขึ้น... ทำไมพวกเราไม่หยุดพักและรอให้ลมสงบก่อนล่ะ? ขออภัย ฉันทำเสียงอย่างนั้นไม่ได้"
แต่เจ้าหญิงผู้แน่วแน่ไม่ได้ทำตามคำแนะนำของนักปราชญ์ทั้งสอง แต่กลับมุ่งมั่นที่จะเดินต่อไปท่ามกลางความหนาวเหน็บของขั้วโลกเหนือ
ในโลกนี้จะมีสิ่งใดน่านับถือไปกว่าการช่วยเหลือญาติสนิทและมิตรสหายที่หายไป เพื่อกอบกู้มิตรภาพและความรักเหล่านั้นกลับมากันล่ะ?
เรื่องก็เป็นแบบนี้ พวกเขาก็เดินต่อไป เดินไปเรื่อย ๆ จนถึงขั้นอุ้งเท้าและกรงเล็บเย็นจนกลายเป็นสีม่วง จนถึงขั้นอากาศที่หายใจออกมาเย็นจนกลายเป็นหิมะ
บนเขาสูงที่ถูกปกคลุมไปด้วยน้ำแข็ง ไปต่อยังแม่น้ำที่แม้ว่าทุกอย่างจะยังคงไหลอยู่ แต่ก็เต็มไปด้วยน้ำแข็ง จากนั้นเจ้าหญิงก็ได้พบกับภูต ที่บินไปมาท่ามกลางลมหนาว
บนเขาสูงที่ถูกปกคลุมไปด้วยน้ำแข็งนั้น เป็นที่อยู่อาศัยของเหล่าภูตโบราณที่แสนฉลาด พวกเธอไม่มีรูปร่างที่ตายตัว แต่ว่าครอบครองพลังเวทที่แข็งแกร่งมาก
"อู๊ด~อู๊ด~ คุณคือผู้นำของที่นี่งั้นรึ? ขอร้องล่ะ คุณช่วยนำพวกเราออกไปจากพายุหิมะนี้ทีได้มั้ย?"
เจ้าหญิงเอ่ยถามอย่างสุภาพ ด้วยสภาพที่หนาวซะจนกีบเท้าสั่นไปมา
จิ้งจอกผู้ฉลาดเฉลียวและลุงเต่าผู้น่าเชื่อถือเองก็มองไปยังภูตแห่งพายุน้ำแข็งอย่างมีความหวัง พวกมันทั้งสองต่างก็หนาวสั่นซะจนหิมะบนพื้นสั่นตามไปด้วย
"ฟู่ว... ฟู่ว..."
ภูตที่ลอยอยู่ตอบกลับมาว่า
"ได้สิ แต่ว่า... ฟู่ว...ฟู่ว..."
"เพื่อเป็นการตอบแทน ข้าจะดูดพลังของพวกเจ้า การเดินทางในพายุหิมะของพวกเจ้านับจากนี้ จะกลายเป็นยิ่งนานยิ่งหิว ยิ่งนานยิ่งเหนื่อย ยิ่งนานยิ่งหนาว แต่ก็ไม่ถึงตาย... น่าจะนะ...ฟู่ว... ฟู่ว..."
"อู๊ด~อู๊ด~ ยังไงซะก็เป็นถึงภูตแห่งพายุน้ำแข็งนี่นะ" เจ้าหญิงคิดในใจ
"มิหนำซ้ำที่นี่ก็มีผู้ที่มีสติปัญญาหลักแหลมที่สุด และเป็นห่วงฉันที่สุดอยู่กับฉันด้วย พวกเขาต้องหาทางออกได้แน่!"
เจ้าหญิงตอบรับคำขออย่างไม่ลังเล ถึงขนาดที่ว่าจิ้งจอกผู้เฉลียวฉลาดและลุงเต่าผู้น่าเชื่อถือ ไม่มีเวลาแม้แต่จะให้คำปรึกษา
"อู๊ด~อู๊ด~ ข้อเสนอยุติธรรมมาก! งั้นคุณช่วยพาพวกเราไปหาเจ้าหมาป่าน้อยทีนะ"
จากนั้นภูตก็แปลงกายเป็นกระแสน้ำแข็งที่เย็นเจี๊ยบ และออกนำเจ้าหญิงผู้แน่วแน่ปีนขึ้นผู้เขาหิมะที่สูงชัน...