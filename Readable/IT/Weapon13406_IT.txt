
Un'arma particolarmente apprezzata dai Milleliti di un tempo.
Realizzata con una pietra della Foresta di pietra di Guyun, si dice che sia in grado di perforare anche le squame di drago...
Il suo enorme peso impedisce ai Milleliti di oggi di usarla in battaglia.

Nei tempi antichi, i Milleliti agivano in nome di Rex Lapis secondo questo assioma:
"Finché la pietra non si smuove, la montagna non crollerà; il male non trionferà sotto lo sguardo dei Milleliti."
In passato, sottomettevano i demoni e si ergevano a protezione delle strade e delle campagne.
In tempi di pace come questi, il loro compito è ormai diventato quello di garantire l'ordine.

Ci fu un tempo in cui la terra e le montagne furono scosse da un terremoto.
Così, i Milleliti consegnarono l'equipaggiamento risalente alle antiche guerre a coloro che erano di statura particolarmente imponente.
Si trattava delle pesantissime Lance litiche, usate per eliminare i detriti e per salvare i feriti.
"La Lancia litica perfora la roccia con facilità."
"Se al giorno d'oggi si riuscissero ad allineare mille lance di questo tipo, nessuno potrebbe resistervi."

In tempi ancora più remoti, quando il mondo era persino più in subbuglio,
tutti i Milleliti erano in grado di brandire queste armi colossali.
In questo modo, riuscirono a proteggere il regno di Rex Lapis e a difendere la propria patria.
Con una formazione di mille Lance litiche allineate, il male non aveva speranze.
