
Circondato dalle nere piume tagliate via dall'attacco della sua lama, l'uomo in procinto di diventare un maestro della spada...
...aveva finalmente catturato la ragazza che per tanti anni era stata irraggiungibile.

"Caspita, c'è mancato poco. Ottimo lavoro.
Se la tua forza non ti avesse spezzato la spada...
questa sarebbe di certo stata la mia fine. Molto bene."

Teruyo, perché l'anno prossimo non cambiamo il luogo del nostro duello?
Conosco alcuni posti dove si possono ammirare i petali di sakura che cadono...
Guardò il piccolo santuario ormai distrutto, afferrando la mano tremante della Tengu,
e quelle parole rimasero sulla punta della lingua di Michihiro mentre osservava le piume nere che aveva tagliato via.

"Alla fine sei riuscito a toccarmi. Devo ammettere che hai chiaramente vinto tu."

Voleva dirle che non era ancora detto, che potevano incontrarsi l'anno successivo.

"Ora la tua spada è persino più veloce di un tengu.
Non dimenticherò nessuno dei nostri duelli degli ultimi tredici anni.
Tuttavia, in quanto tengu, ho degli obblighi verso il mio clan.
A ripensarci, ho cambiato il tuo nome nella speranza che potessi sfuggire alla maledizione della stirpe degli oni.
Dopo quella guerra, il sangue non umano diventa sempre più debole.
Ah, beh... Non dovremmo bramare un lieto fine come quelli tanto amati dagli umani, ma tu sei diverso.
Tu ora ti chiami 'Iwakura', non sei più 'Mikoshi'. Non devi più sopportare il peso della stirpe degli oni.

"Addio, Michihiro. Ti prego di dimenticarmi."
Usa la tua spada per difendere la stirpe degli Iwakura e apri una via destinata solo a loro."