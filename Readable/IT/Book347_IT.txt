Ahahahahah! Come va, compadre? Hai sentito la mia mancanza dal nostro ultimo incontro alla Voragine?
Se te lo stai chiedendo, ho pensato molto a te! Infatti, sei la prima persona che mi è venuta in mente quando ho avuto questa idea!
Per celebrare il conseguimento del diploma di Shinobu e, come dire, per mettere in risalto la magnificenza onnipotente della Banda di Arataki, ho scelto un posto grandioso a Ritou per organizzare un festival!
Il festival si chiamerà "il glorioso Festival delle percussioni di Arataki l'Onnipotente"! Che te ne pare? Scommetto che già fremi dall'eccitazione!
Ti assicuro che sarà un evento grandioso quanto il Festival di Irodori e più importante del Festival delle lanterne! Quando sarà terminato, il nome della banda si diffonderà in lungo e in largo per tutta Inazuma!
Ed è per questo che ho pensato a te. Mi piacerebbe che ti unissi al divertimento!
Ci scateneremo! Canteremo, faremo combattimenti tra scarabei, arrostiremo dei Melonlavanda...!
Che ne dici? Senti l'eccitazione? Scommetto proprio di sì, per cui affrettati a raggiungere Ritou, io ti aspetterò lì!
Ahahahahah!
Ehm... Aspetta, Shinobu, non credo che la frase sui Melonlavanda sia necessaria. Non mi sembra una cosa così interessante.
Ehi, ti ho detto che non è necessaria!
E nemmeno quest'altra frase... Oh, ma per favore...!