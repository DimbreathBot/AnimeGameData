...
Col senno di poi, ho davvero peccato di avventatezza.
Dopo aver passato mesi e mesi nel deserto, sono rimasto a corto di Mora e ho iniziato a chiedermi se la fata esistesse davvero. Ho persino pronunciato parole incresciose...
La potente e benevola fata delle leggende esiste davvero. La fortuna è stata talmente buona con me che ho potuto scoprire perfino il dominio da lei governato, dove per un po' ho potuto trovare ristoro.
La potente e benevola Oceanide mi ha chiesto di chiamarla Idyia.
Proprio questo nome, Idyia, è stato citato in innumerevoli fiabe e leggende, spesso per rappresentare un'anima benigna che conosce a fondo il cuore e le intenzioni umane.
Avevo ragione, allora! Lei saprà tutto sulla bellezza universale!
Idyia è comparsa quando ero sull'orlo della resa. Dev'essere un segno che tutti gli ostacoli che ho affrontato erano prove mandatemi dalla fata. Devo abbandonare tutte le mie turbe e presentarle una richiesta con onestà e purezza.
"Non impongo cambiamenti agli altri" e "le scorciatoie non servono a nulla". Queste le ragioni per cui la fata non vuole esaudire il mio desiderio di migliorare le mie abilità nel disegno...
Tuttavia, mi ha regalato una tavoletta da disegno magica, assieme a materiali per dipingere che non si esauriscono mai.
Sospetto che la mia speranza di migliorare drasticamente in un solo giorno sia poco realistica. Dovrei probabilmente seguire il consiglio di Idyia e mettermi di impegno.
E poi, stare qui è davvero piacevole: non devo preoccuparmi di cibo e vestiti, e sono in compagnia di strabilianti creature chiamate Eidolon di Hydro.
Si tratta di esseri duttili e gelatinosi, dal colore che ricorda quello di una gemma. Possono risultare inquietanti di primo acchito, ma ho scoperto che è piuttosto semplice andarci d'accordo.
Sono una compagnia migliore di quei palloni gonfiati dello studio, coi loro sorrisi fasulli.
Vagando per il Miraggio di Veluriyam, ho assistito a una scena di indescrivibile magnificenza.
Ho trovato spesso oggetti lasciati qua e là da varie persone e ascoltato storie assai interessanti. Non c'è dubbio che questo abbia allargato considerevolemente i miei orizzonti.
È una boccata d'aria fresca che mi fa sentire molto rilassato mentre dipingo. Forse dovrei solo lasciarmi andare e seguire l'istinto...
...
