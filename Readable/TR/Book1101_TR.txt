...
Çok şükür bu sabah ateşim düştü, yoksa Fosegrin'i kaçırsaydım ne yapardım? Benim tatlış ikizlerim, ben yanlarında olmadan nasıl seyahat ederlerdi yoksa? Şifayı nereden kaptım bilmiyorum, özelliklere çocuklara bulaştırmamak için sağlığıma ve temizliğime her zaman çok dikkat ederim.

Salomea bütün gün keyifsizdi ve nedenini de söylemedi. Gece üstünü örterken battaniyeyi başına çekti ve homurdanarak bana sırtını döndü. Acaba bana kızgın mı? Sanırım evinin rahatlığından uzak olmak onu biraz huzursuz etti. Küçük, tatlı Salme ise apayrı bir hikaye. Kardeşi adına benden özür diledi ve bana gücenmememi söyledi. Ona nasıl gücenebilirim ki! O iki çocuğa karşı içimde sevgiden başka bir şey yok!

Tam kapıyı kapatacakken Salme fısıldadı: "Bayan Vedrana, bir konuda söz verebilir misiniz bana?" Tabii ki de kabul ettim. Kendi başlarına seyahat etmek için evlerinden ve babalarından ayrılan bu kızlar için yapmayacağım şey yok.
"Lütfen kamaranıza geri dönün ve güneş doğana kadar odanızdan çıkmayacağınıza dair bana söz verin."

Aceleyle kapıyı kapattım. O kadar duygulanmıştım ki neredeyse ağlayacaktım. Salme benim sağlığım için endişelenmişti! Günlüğümü yazdıktan sonra Salme'nin dediği gibi yapıp gün doğumuna kadar uyuyacağım.
...