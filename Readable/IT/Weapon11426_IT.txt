
I componenti rimossi e finiti nei tubi di scolo possono essere usati come arma in situazioni di emergenza.
Il primo avversario di costui era solo un mostro nutrito da "acque altamente nutrienti".
In ogni caso, spaccò le ginocchia e le mandibole di un numero incalcolabile di "bestie".
Poiché inviò così tanti fra coloro che avevano minacciato i suoi compaesani nel grigio fiume che tutto avvolge,
quand'era tra le mani di Eduardo veniva chiamato affettuosamente il "Traghettatore".

Il punto finale del miglioramento della città di Fontaine era la costruzione di una città sotterranea nelle fogne.
Naturalmente, non era la burocrazia della Corte di Fontaine che avrebbe potuto mantenere l'ordine nel Fleuve Cendre.
Per cui nei giorni che seguirono, il leader dei fuorilegge diede inizio alla sua ascesa, facendo indietreggiare i coccodrilli a suon di colpi con un tubo di bronzo,
che in seguito utilizzò per proteggere i mercanti da estorsioni, molestie e ricatti da parte delle bande,
risolvendo le dispute fra i "compatrioti" del Fleuve Cendre, e benedicendo gli sposini novelli.
Finché infine non venne detto: "Tutto ciò che è illuminato dal sole apparterrà a loro, e il Fleuve Cendre apparterrà a noi".

Ma al meglio non c'è mai fine.
Le posizioni della gente non si possono cambiare, ma le coordinate delle loro posizioni sì.
E, da una certa prospettiva, la differenza fra "noi" e "loro" non esiste.
Sono semplicemente luoghi che possono essere sviluppati e immondizia che dovrebbe essere smaltita o "rimossa".

Eduardo era fra quelli che furono arrestati mentre opponevano resistenza dell'epurazione del Fleuve Cendre e, mentre veniva scortato in esilio nel deserto,
fu salvato dai suoi scagnozzi. Formarono una banda con dei compagni attivi vicino al Monte Automnequi e occuparono Poisson.
Dopo aver catturato i membri della Maison de la Garde accusati di averli trasportati come ostaggi, avanzarono una serie di richieste irragionevoli.
L'incidente venne risolto grazie all'intervento attivo dei Cacciatori della Maréchaussée.

Il giornalista che si era offerto di consegnare le richieste di negoziazione, Karl Ingold, scattò questa foto a Poisson prima che la situazione degenerasse:
al centro si vede Eduardo Baker, appoggiato al suo famoso (o tristemente noto) tubo di bronzo a mo' di bastone.
L'altra mano di Eduardo è sulla spalla del figlio Jakob, che stringe nervosamente la manica di René de Petrichor.
Alla loro sinistra c'è la Grande maga Parsifal, appoggiata sulla ringhiera, che esibisce il suo caratteristico sorriso di scena.
Alla destra di Eduardo si trova l'attuale sindaco di Poisson, Renault de Petrichor. È vestito in maniera abbastanza formale per l'occasione, anche se il colletto è storto.
Suo figlio René è di fronte a lui, attratto da una meraviglia come questa nuova Fotokamera, con gli occhi spalancati, come sorpreso.
La donna alla sinistra di Parsifal con un bambino in braccio è Rosa Reed, con suo marito Thompson, e sulla destra dell'immagine c'è Tom Alter.
Guardano in avanti, le facce impallidite dalla luce della Fotokamera. Sembrano prestare attenzione a qualcosa che non è né Ingold, né la Fotokamera,
bensì il futuro.