
"Mia cara amica, eri così saggia, ma te ne sei andata così presto...
Tra le gloriose leggende si nascondono le tenebre dell'oblio,
proprio come la vita cammina a fianco della morte, dimenticandosi di essere l'amante del ricordo.
Se l'oscurità della morte non la minacciasse, nessuna vita avrebbe alcuna importanza.
Se le ondate dell'oblio non si fossero scatenate contro di loro, non ci sarebbe storia degna di essere raccontata."

In un'epoca ormai remota, la Regina dell'erba e degli alberi una volta fece ciò che la sua amica le aveva affidato:
donare alla Khvarena dei fiori la forma d'uccello divino e metterla in difesa di una parte della foresta.
E proprio come il destino dei fiori freschi è appassire, quello di Simurgh era il sacrificio.
Colei che nutre tutto ciò che è verde lo sapeva fin dalla notte in cui dormì accanto alla Signora dei fiori...

"E il verde uccello divino sbocciò in innumerevoli fiori di Khvarena, spargendosi per la terra come upupe...
La Khvarena cadde sopra i puri resti della Signora dell'Amrita, e così nacque uno scintillante mare di fiori.
Molti spiriti che abitano nel mare portano con sé i desideri dell'erba, degli alberi e della rugiada, purificando il sudiciume.
Molti spiriti che abitano nel mare cantano delle loro tre madri: la vegetazione, la dolce rugiada e i fiori freschi."

Una notte, la figlia dovrà lasciare l'abbraccio delle tre madri,
e sacrificare sé stessa per mondare l'impurità del mondo...