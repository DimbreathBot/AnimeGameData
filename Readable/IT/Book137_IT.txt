"Lascia che mi presenti di nuovo. Sono Nottfriga, ma ti è più familiare il mio soprannome: l'Incantatrice della notte."
I suoi capelli si scurirono sempre più, fino a diventare neri come il cielo notturno visibile dalla finestra. I suoi occhi, prima blu come il cielo, erano ora neri come la pece e accompagnavano il buio delle notte.

"Ora sono la tua padrona e, ovviamente, dovrò addestrarti per bene."
Nottfriga si inginocchiò e mise una collare apparso dal nulla al collo di Dietrich, che ancora lottava. Il collare si rimpicciolì fino ad adattarsi precisamente al suo collo peloso, inamovibile perfino sotto gli artigli di Dietrich, il quale si dimenò nel tentativo di toglierlo.

"Tsk, abbiamo già perso fin troppo tempo. Vieni, ce ne andiamo."
Nottfriga si incamminò verso la città. Per strada, Dietrich piagnucolò con tutte le proprie forze, desidero soltanto di poter tornare di corsa a casa. Ma, per quanto ci provasse, non ci riuscì: quel collare sembrava controllarlo, e non ebbe quindi altra scelta che seguire l'Incantatrice.

Nottfriga si voltò verso Dietrich, che bighellonava riluttante dietro di lei, e si attorcigliò una ciocca di capelli tra le dita.
"È senz'altro divertente vederti così in pena, ma fai decisamente troppo rumore. Ti consiglio di tenere la bocca chiusa se non vuoi un assaggio di Quiete della Notte, il mio nuovo incantesimo."
In quell'esatto momento sembrò che nulla al mondo emettesse più suoni. L'intuito di Dietrich gli disse che era meglio evitare di diventare la cavia del nuovo incantesimo di Nottfriga.