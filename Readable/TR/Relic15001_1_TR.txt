
Altından yapılmış göz alıcı bir kadeh. Şampiyon gladyatörün ustasından bir hediyeydi.
Şampiyon gladyatör, ister kaliteli şarabı isterse mağlup ettiği rakiplerinin kanlarını bu kadehten içti.

Gladyatör bir zafer daha kazandı. Vücudu yara bere içindeki gladyatör zaferini ustasına adadı.
Zafer, onur ve kalabalığın alkışları kaliteli şaraptan daha fazla başını döndürüyor, acısını dindiriyordu. 

Ustası şölene katılmasına izin verdi ve ona bu kadehi armağan etti.
Onun için özel olarak yapılmış şahane bir kadehti bu. Ustasının ona ne kadar önem verdiğinin göstergesiydi.
Ancak kibrin altın zincirleri gladyatörü de sarmış, arzu denilen zehirli yılan dişlerini boğazına geçirmişti.
Zafer şarabını tatmak için duraksayan gladyatör, o anda özgürlüğe kavuşma şansını kaçırdı.
