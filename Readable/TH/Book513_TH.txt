...ช่วงนี้ "จิตวิญญาณแห่งชัยชนะ" ฝ่าบาท Parvezravan ได้ปล่อยปละละเลยต่อความเชื่อสูงสุดอย่างราชา Deshret วิหารกับรูปสลักต่างขาดการทำนุบำรุงมานานแล้ว...
พวกข้าเหล่านักบวชต่างคิดว่า สถานการณ์ที่ช่วงนี้โอเอซิสหดตัว, ไร่นาเสื่อมถอย, การลุกฮือของ "หน้ากากทองเหลือง" และเรื่องอื่น ๆ ต่างเป็นผลมาจากการละเลยในความเชื่อ... หากไร้ซึ่งความเชื่อก็จะไร้ซึ่งคุณธรรม เมื่อไร้คุณธรรม ประเทศชาติก็จะตกสู่โกลาหล หวังว่าท่านมหานักบวชจะทูลต่อฝ่าบาท Parvezravan...
....
...ส่วนประชาชนที่ไม่พอใจนั้น นักบวชในทุกระดับจะลงแรงลงใจสอนให้พวกเขารู้จักรักคนรอบตัว และรักษาระเบียบของสภาพรอบข้างมากกว่านี้ หาใช่การไล่ตามความฝันลมแล้งฟุ้งเฟ้อเช่นนั้น... เพื่อเป็นการป้องกันปัญหาที่อาจก่อตัวขึ้นจากความว่างเปล่า และการจลาจลที่อาจเกิดขึ้น

[เนื้อหาตรงกลางจำนวนมากต่างพร่าเลือนขาดหายไป ไม่สามารถอ่านออกได้]

...ราชา Deshret ไม่ตอบรับคำอ้อนวอนของมหานักบวชอีกต่อไป เรื่องนี้ถือเป็นลางร้าย...
...ราชินี Shirin มิได้เข้าว่าราชการมานานแล้ว ฝ่าบาท Parvezravan ไม่เคยเอ่ยถึงที่ไปของนาง เกรงว่าเรื่องเล่าลือเกี่ยวกับ "ราชินีปีศาจ" นั่นคงเป็นเรื่องจริง... หรืออาจยืมเรื่องเล่าปากต่อปากของชาวบ้านมาขยายเรื่องนี้ เพื่อเป็นการกดเรื่องของ "หน้ากากทองเหลือง" ลงก็เป็นได้...