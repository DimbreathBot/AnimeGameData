(Questi semplici appunti sembrano contenere un sacco di informazioni, ma la maggior parte è stata cancellata...)
Trita i pistilli di centinaia di fiori Cuordambra e ingoiali in una volta sola.
Non ha funzionato. Mi ha solo fatto male ai denti, era così dolce. Seriamente, come facevano le persone a pensare che potesse...? Non importa. Proviamo con qualcos'altro.
...
Raccogli i gusci d'artiglio che sono caduti agli Iktomisauri per via della muta durante il loro periodo di crescita, tritali fino a renderli polvere, quindi applicatela sul corpo.
Se funzionasse, diventerei Archon! È solo la pelle secca, no?!?
...Ci ho provato comunque. Non ha funzionato, come mi aspettavo. La polvere ha lasciato un odore strano, mi ci è voluta un'eternità a lavarlo via. Dai, antenati, datemi qualcosa che io possa usare...
...
Immergiti nelle sorgenti termali del Popolo delle Sorgenti una notte ogni dieci. Fallo per dieci volte e tutte le tue ferite guariranno.
Beh, ho sentito dire che le loro sorgenti termali sono ricche di Flogisto, quindi potrebbe funzionare...
Aaaaah, no. E se si guarda attentamente questo rotolo di tessuto, si può capire che apparteneva al Popolo delle Sorgenti. Avrebbe potuto essere solo pubblicità ingannevole, e io ci sono cascato come un fesso!
Beh, almeno alla fine solo il mio portafogli ha "subìto danni"!
...
Secondo le leggende, la prima e più antica di tutte le prove fu quella a cui Xbalanque, il primo e il più grande, imparò a padroneggiare le fiamme...
Il Saggio della Fiamma rubata... Le isole che fluttuano nel cielo...
...Beh, sembra che non ci rimanga altro da fare.
...Non importa. Situazioni estreme richiedono soluzioni altrettanto estreme. Visto che sono già sul territorio del Popolo delle Sorgenti, farò comunque un tentativo.