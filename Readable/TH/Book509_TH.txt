ร้อยโท Yurochka:
ฉันเชื่อว่าเธอคงได้เห็นรายงานภารกิจแล้ว
แผนการของ Elchingen ไม่เข้ากับสไตล์การทำงานของกองกำลังพื้นฐานของพวกเราเลย เขาควรต้องเข้าใจว่า หากเคลื่อนไหวอย่างพลการโดยที่ไม่มีคำสั่งจากเบื้องบน มักจะนำพาความเดือดร้อนมาให้คนทั้งองค์กรเสมอ
เห็นได้ชัดเลยว่า เขาอยากจะถือโอกาสวัดดวง เพื่อให้ผู้ที่อยู่เบื้องบนยอมรับในตัวของเขา
ก่อนที่เหล่าท่านผู้บริหารจะมีคำสั่งใหม่มาให้พวกเรา การกระทำของ Elchingen อาจทำให้หน่วยของเราตกที่นั่งลำบากซะก่อนก็เป็นได้ ดังนั้นพวกเราจะต้องชิงตัดไฟแต่ต้นลม ก่อนที่สถานการณ์มันจะเลวร้ายไปมากกว่านี้
ฉันได้มองหาลู่ทางเอาไว้แล้ว ทางฝั่งของสถาบันจะจัดการกับ Elchingen อย่างรอบคอบ โดยการเคลื่อนย้ายตัวเขาและหลักฐานที่เกี่ยวข้องไปคุมขังยังพื้นที่ที่ใกล้เคียงกับบริเวณที่ระบุในรายงาน จากนิสัยของ Elchingen เขาจะต้องคิดหาวิธีหลบหนีระหว่างการเคลื่อนย้าย เพื่อไปแสวงหาการคุ้มครองจาก Fatui หน่วยอื่น ๆ เป็นแน่
ณ ตอนนี้ ตำแหน่งรบของเธอถือว่าเหมาะสมมากที่สุดแล้ว ดังนั้นจึงขอมอบหมายภารกิจนี้ให้เธอเป็นผู้ดำเนินการก็แล้วกัน
ส่งสัญญาณนัดพบออกไป และปลอมตัวเป็นกองหนุน เพื่อปลอบขวัญเขาสักหน่อย จากนั้นก็ลองเคลื่อนไหวในบริเวณรอบ ๆ เพื่อค้นหากองกำลังที่อยู่ใต้บังคับบัญชาของ Elchingen และจัดการพวกเขาให้ราบคาบ