<image name=UI_ReadPic_Xilonen/>
Gözlemlerime göre en yeni teoriler üzerine kurulan müzik tarzları füzyona meyilli olur. Kompozisyon, enstrümantasyon ve ton gibi birbirleriyle çelişen unsurları bünyelerinde barındırır. Bu sayede besteciler yeni çığırlar açarak müziği geliştirmenin yeni yollarını bulurlar. Geleneksel müzik tarzlarının hiçbir zaman net sınırları olmamıştır, mevcut sınırlar da giderek siliniyor...\nMüziğin ve tekniğin zirvesine ulaşmak takdir edilesi bir başarıdır elbet fakat henüz "büyük üstat" seviyesine ulaşamayan sanatçılar ve sıradan dinleyiciler, müzik anlayışlarını ve yaratıcılıklarını geliştirmek istiyorlarsa tek bir tarza bağlı kalmamaları daha akıllıca olacaktır.\nTeknolojinin ve insan kulağının bir sınırı vardır, dolayısıyla karmaşık veya popüler olmayan ahenkleri kovalamak veya makinamsı performans teknikleri geliştirmek gibi peşinizden kimsenin gelemeyeceği alanlara kayarsanız yazık olur.\nBöyle işte. Umarım bu diskteki parçaları beğenirsiniz. Müzik yapmak gibi bir niyetiniz yoksa bile yeni tarzlar dinlemek ve farklı ezgiler keşfetmek iyidir.