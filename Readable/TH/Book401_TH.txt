วันนี้เปิดอ่านหนังสือเก่า แล้วบังเอิญเจอกับบันทึกเก่าของท่านพ่อ
ฉันรู้ว่าท่านคงไม่ถือสาอะไร ก็เลยเปิดอ่านเนื้อหาข้างในสักหน่อย แล้วก็เป็นไปตามคาด เนื้อหาส่วนใหญ่ล้วนเกี่ยวกับเทคนิคการตีขึ้นรูป และวิธีการจัดการแร่บางส่วน
หน้าท้าย ๆ ยังมีแบบร่างที่วาดด้วยมือบางส่วน ซึ่งส่วนใหญ่เป็นการออกแบบกระถางบอนไซ คงพูดได้เลยว่า ความชอบกระถางบอนไซนี้ได้รับการสืบทอดจากรุ่นสู่รุ่น
ปีนี้ลูกชายของฉันก็อายุครบ 6 ขวบแล้ว ชื่อ "Kazuha" นี้ถูกตั้งตามความปรารถนาของภรรยาฉัน
...
การมาของลูกและการจากไปของภรรยานั้นห่างกันไม่นานนัก นี่ก็ผ่านมากว่าหกปีแล้ว... ถ้าหากเธอยังอยู่ ก็คงจะช่วยท่านพ่อดูแลสวนได้อย่างแน่นอน
ท่านพ่อมีชีวิตที่ดีในวัยเด็ก แต่ทุกวันนี้ท่านแก่ชราแล้ว และชีวิตของเขาก็ไม่ดีเหมือนเมื่อก่อน ฉันเสียใจเหลือเกินที่ไม่อาจเปลี่ยนแปลงสิ่งพวกนี้เพื่อเขาได้
แต่ท่านพ่อบอกว่า ตัวเขานั้นไม่เป็นไรหรอก พวกเราที่ยังเป็นหนุ่มสาวต่างหากที่สำคัญกว่า