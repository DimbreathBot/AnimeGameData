"Che streghe barattino il proprio cervello in cambio dei poteri magici? Non riesco a capirla neanche un po'..." Pensò Dietrich tra sé e sé, mentre seguiva la fanciulla dai capelli dorati, che brontolava del più e del meno.
"Ah, non dire così! Se mia sorella ti sentisse andrebbe su tutte le furie." Disse Magdalene con voce sommessa, guardando Dietrich.
"Bau bau, bau?" Beh, non sei costretta a dirglielo... Aspetta un momento, come hai fatto a indovinare cosa stavo pensando?
"Ah... Ma. Ormai. È. Troppo. Tardi."

Dietrich alzò la testa, preoccupato per la crescente pressione che iniziava ad avvertire...
L'espressione sul viso di lei non era cambiata...
Eppure...
Sapeva che quella ragazza non era la stessa di pochi momenti prima.
"A quanto pare, il tuo incubo è stato utile... O, almeno, lo è stato per i tuoi ricordi. Tuttavia, da quel che vedo sei tutt'altro che accettabile." La fredda e orgogliosa voce proveniva dall'alto e... Sì, di sicuro apparteneva a Nottfriga.
"Beh, immagino che dovrò lasciare dentro di te l'Essenza del cuore più recondito."

E che diavolo era l'"Essenza del cuore più recondito"?!
No, aspetta. Magdalene aveva accennato a qualcosa del genere.
"Non preoccuparti! L'incubo che hai fatto era falso. Mia sorella ha inserito dentro di te l'Essenza del cuore più recondito in grado di percepire le tue paure. È per questo che hai sognato ciò che temi di più al mondo."
"Ma credo che mia sorella l'abbia fatto per il tuo bene. Dopotutto, non vi è animo più gentile del suo."
...
Il pelo di Dietrich si rizzò, ed egli tremò mentre buttava un occhio a Nottfriga e scacciava via ogni altro pensiero.
"Ah, a quanto pare i miei insegnamenti sono serviti a qualcosa. Beh, allora direi di riprendere il viaggio." L'aspetto terrorizzato di Dietrich divertì la sua padrona, ossia la strega.