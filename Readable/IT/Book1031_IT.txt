...Non so per quanto a lungo io abbia dormito sotto l'influsso dell'ombra... Ah, povero fratello mio...

...Quando capirà che potrebbe evitare di essere ritenuto un nemico da coloro che condividono con lui la stessa fiamma ardente della conoscenza, se solo scegliesse di non trattare i propri simili come se fossero degli insetti...?

...Persino adesso, malgrado l'ennesima sconfitta, continua a perseguire i suoi ridicoli progetti. L'aberrazione che ha nutrito non è riuscita a impadronirsi del trono dell'umanità come sperava...

..."Un giorno, il mio amato figliolo governerà su ambo le razze. La sua aspettativa di vita è ben più lunga di quella degli umani ordinari. L'unico svantaggio è che potrebbe volerci ancora del tempo prima che il suo sogno si realizzi.

...Sta di fatto che ciò dimostra quanto il potenziale degli esseri umani vada al di là di quanto decretato per loro dal destino."

...Ma i nostri nemici non sono ingenui come lui vorrebbe immaginare. Quand'è che smetterà di farsi illusioni?

...Ma devo ammettere che, se riuscisse a raggiungere il suo scopo e a disporre le sue pedine sulla scacchiera prima di me...

...Potrebbe rivelarsi un gioco interessante. Mostrami la tua ambizione, povero fratello mio. Quanto oltre ti spingerai sulla tua strada...?