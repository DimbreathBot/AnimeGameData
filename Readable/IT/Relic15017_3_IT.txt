
Il generale che combatté insieme allo Yaksha senza nome cadde in battaglia,
così come i pochi compatrioti che si batterono al suo fianco.
Per far sì che i civili afflitti potessero scappare, e per mantenere il loro onore agli occhi del Signore di Geo,
le truppe del fronte che indossavano l'elmo presero il comando, puntando le loro lance verso l'Abisso e lanciandosi in battaglia.

Il disastro colpì le terre brillanti, e un'orda di antichi nemici si fece avanti.
Su ordine di Rex Lapis, lo Yaksha affrontò una sanguinosa battaglia contro le distorte creature dell'Abisso.
Il combattimento durò finché anche l'ultima goccia di sangue non bagnò il campo di battaglia, e tutto ciò che era impuro venne purificato.
Quando la marea dell'Abisso si ritirò, le sabbie tornarono a brillare gloriosamente.

Tuttavia, quando l'oscurità che aveva ricoperto i cieli sopra la Voragine si dissipò, lo Yaksha scomparve senza lasciare traccia.
Per quanto riguarda il generale e gli uomini che avevano lasciato gli elmi sul campo di battaglia, essi riposano lì in pace per sempre.
