ไม่ให้กินข้าว ไม่ให้นอนกลางวัน ถึงขนาดไม่ให้คุยกันตามใจชอบ ทำได้แค่ยืนเหม่ออยู่ข้างในนี้ แม้แต่จะสื่อสารกันก็ยังต้องแอบเขียนโน้ตส่งให้กัน... นี่มันใช่ชีวิตปกติของมนุษย์ที่ไหนกัน... บอกตามตรง พวกเราควรจะหาข้ออ้างให้เจ้าหน้าที่ของกรมการปกครองจับตัวเราไป เพื่อจะได้ใช้ชีวิตในป้อมปราการ Meropide อย่างสุขสบายสักสองวันนะ...

ทางที่ดีเธอควรภาวนาอย่าให้เขาเจอสมุดบันทึกเล่มนี้จะดีกว่านะ ไม่อย่างนั้นพวกเราคงจะจบเห่กันหมดแน่! เฮ้อถ้าหัวหน้า Malinovskyi ยังอยู่ละก็...

พวกเธอยังถือว่าสบายกันอยู่นะ! แต่ฉันน่ะสิ ฉันยังต้องวิ่งไปมาระหว่างสองแคมป์ และรองเท้าที่เพิ่งสั่งมาจากร้านสิ่งมหัศจรรย์ Bertin เมื่อสัปดาห์ก่อน ก็หมดสภาพแล้วซะแล้ว! ไม่ไหวเลยจริง ๆ รู้งี้ฉันจะไปกับลูกพี่ Malinovskyi ตั้งแต่แรกก็ดี... เจ้าบ้านั่น ทำไมถึงได้โหดเหี้ยมกับเด็กผู้หญิงขนาดนั้นนะ!