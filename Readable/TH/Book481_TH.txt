[รอบเสา Obelisk ประดับด้วยแผ่นทองคำเปลว มีเพียงอาณาจักรที่รุ่งเรืองเท่านั้น ที่จะทิ้งอนุสรณ์สถานดังกล่าวไว้เบื้องหลัง]
Muzaffar Dey เคยสั่งให้ Zumurud ซึ่งเป็น "ราชันเขียวขจี" มีทายาทให้มากเหมือนดั่งผลทาฑิม เพื่อหลีกเลี่ยงไม่ให้เกิดประวัติศาสตร์ซ้ำรอยของการขาดทายาท จนนำไปสู่โศกนาฏกรรมของกษัตริย์ Saleb Dowleh

ดังนั้น "ราชันเขียวขจี" จึงมีบุตรธิดาทั้งหมด 99 คน และไม่เคยได้ยินว่ามีอาณาจักรใดทั่วแผ่นดินที่โชคดีเช่นนี้มาก่อน
50 คนเป็นเจ้าชาย ทุกคนต่างสวมมงกุฎทองคำ แต่ละคนกล้าหาญดุจราชสีห์ Muzzudin ร่างยักษ์ผู้ที่ฉลาดที่สุดในบรรดาเจ้าชาย ได้ร่วมกับ Badanah น้องชายของตนที่มีพละกำลังทัดเทียม ช่วยกันถือดาบและคันไถสั่งให้ทาสปลูกต้นไม้ในทะเลทราย เพื่อเปลี่ยนดินแดนที่แห้งแล้งให้กลายเป็นป่าเขียวชอุ่ม ตามความฝันอันยิ่งใหญ่ของ "ราชันเขียวขจี"
ที่เหลืออีก 49 คนเป็นเจ้าหญิง สิริโฉมงดงามดั่งดอกไม้ใต้แสงจันทรา สวมมงกุฎที่ทำจากใบไม้สีเขียว เมื่อใดก็ตามที่มีใบไม้แม้เพียงใบเดียวเหี่ยวเฉา คนรับใช้จะถอดออกและแทนที่ด้วยใบใหม่ทันที เพื่อให้ใบหน้าพวกนางอ่อนโยนและสง่างามราวกับเถาวัลย์เสมอ Hanzada Sultan ผู้ที่งดงามที่สุดในบรรดาเจ้าหญิง นางมีจมูกสูงโด่งดั่งเนินทราย ผมของนางหนาเหมือนป่าพงไพร สิริโฉมของนางเปรียบดั่งแสงจันทร์นวลผ่องที่เปล่งประกายอยู่บนใบหน้า

พวกเขามีทักษะและการพูดที่สง่างาม เช่นเดียวกับขุนนางชั้นสูงใต้อาณัติของ Al-Ahmar คนรับใช้ทั่วไปไม่มีทางเข้าใจมันเด็ดขาด ด้วยเหตุนี้ มีเพียงบุตรและธิดาของขุนนางผู้ภักดีเท่านั้นที่จะรับใช้พวกเขาได้
ลูก ๆ ของราชันเขียวขจี เดินท่องไปในดินแดนราวกับทวยเทพ และอาณาจักรของราชันเขียวขจี ก็เป็นดั่งสุสานราชา Deshret ที่ไม่อาจถูกทำลายลงได้