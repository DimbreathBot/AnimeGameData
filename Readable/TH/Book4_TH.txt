เมื่อเราออกมาจากรั้วระหว่างเทพเจ้ากับโบสถ์ สิ่งแรกที่ต้องทำคือมุ่งไปแดนเหนือของ Teyvat พวกเราจะสามารถเห็นได้อย่างชัดเจนว่าภายหลังจากที่เทพแห่งลม Barbatos ค่อย ๆ ห่างหายจาก Mondstadt ไปนั้น ผู้คนของ Mondstadt ยังคงสืบทอดสไตล์เดิม ๆ มาตลอดทศวรรษที่ผ่านมา เมื่อสำรวจวิถีชีวิตของพวกเขาฉันก็สามารถรับรู้ได้อย่างรวดเร็วว่าผู้คนของที่นี่นั้นชอบอะไรที่ง่าย ๆ และสบาย ๆ เหตุผลหลัก ๆ นั้นมาจากสภาพอากาศที่ดีตลอดปี ไม่ต้องกังวลเรื่องเสื้อผ้าอาหาร สภาพแวดล้อมที่กว้างขวางทำให้พวกเขานำอาหารที่เหลือไปทำเป็นเหล้า เมื่อดื่มเหล้าเข้าไปก็ยิ่งทำให้พวกเขาทำตัวสบาย ๆ ยิ่งขึ้นไปอีก... และเทพแห่งลม Barbatos ก็ไม่เคยต้องมานั่งสอนพวกเขาให้ทำอย่างนี้เลย
แต่ฉันไม่ต้องการทำให้ท่านผู้อ่านรู้สึกว่าเราไม่ได้ต้องการเทพเทพเจ้าหรอกนะ ในทางกลับกันถ้าไม่มีเทพแห่งลม Barbatos นำสายลมอันอบอุ่นมายัง Mondstadt ด้วยพลังเหนือธรรมชาติของท่าน อย่างนั้นเมือง Mondstadt จะยังมีข้าว ปลา อาหารและเหล้าชั้นดีอย่างนี้งั้นเหรอ?
คำตอบก็คือไม่ เมือง Mondstadt นั้นเป็นพื้นที่ปิด หากว่าไม่มีพลังของเทพแห่งลม Barbatos ล่ะก็ ถ้างั้นพวกเขาอาหารและสิ่งของจำเป็นที่เพียงพองั้นหรือ ในตอนที่ฉันค้นคว้าประวัติศาสตร์และได้ค้นพบเรื่องราวที่เก่าแก่กว่านั้นว่า Mondstadt เดิมทีนั้นถูกปกคลุมไปด้วยหิมะและน้ำแข็ง อย่าพูดถึงเหล้าเลย แค่จะใช้ชีวิตในแต่ละวันก็ยังยาก ทั้งหมดนี้ล้วนเปลี่ยนไปด้วยพลังของ Barbatos
นี่เป็นคำนำยาว แต่ฉันก็หวังว่าเมื่อผู้อ่านเปิดหนังสือที่ดูธรรมดาเล่มนี้ขึ้นมาอ่านแล้วจะได้รับมุมมองอย่างหนึ่ง แน่นอนมันเป็นพลังของเทพเจ้าที่สร้างสภาพแวดล้อมของเราขึ้นมา บนพื้นฐานนี้เราควรมีความชัดเจน เป็นที่ยอมรับว่าสิ่งที่ส่งผลกระทบต่อความคิดตรรกะวัฒนธรรมปรัชญาและสุนทรียภาพของเราไม่ใช่เทพเจ้า แต่เป็นสภาพแวดล้อมรอบตัวเรา เช่นเดียวกับชื่อของหนังสือเล่มนี้ ผู้คนใน Teyvat มักจะเดินไปพร้อมกับเทพเจ้าเสมอ... แต่ก็แค่เดินเท่านั้น