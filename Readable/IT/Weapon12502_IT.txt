
Il viaggio del Cavaliere di Boreas terminò nella città di Barbatos.
Le anime erranti si attraggono, la libertà sconfinata non genera che ansie.

Entrando in città, le strade del Cavaliere di Boreas e del suo compagno si separarono in silenzio.
Perché il Lupo dallo spirito libero non sopportava le luci artificiali e le pareti di pietra, ma anelava ardentemente alla natura selvaggia.

Lo spirito del Cavaliere di Boreas rimase libero, anche se il suo corpo era all'interno della città-prigione.
Nel frattempo, il corpo del Lupo vagava nella foresta, mentre il suo spirito rimaneva fedele al Cavaliere.

Il Cavaliere di Boreas tornò a cavalcare per andare a caccia. Il lupo ne seguì l'odore in battaglia.
Erano di nuovo una cosa sola, il Lupo e il Cavaliere.

Sebbene fossero una cosa sola, la morte arriva prima per gli animali che per gli uomini.
Posando la sua spada come una pietra tombale, il Cavaliere di Boreas seppellì il Lupo nella campagna sperduta.
Il Cavaliere di Boreas si lasciò la città alle spalle, vivendo una vita errante come un lupo solitario.

Tuttavia, lo spirito eterno del lupo rimase qui,
a vegliare sulla terra che un tempo il Cavaliere proteggeva.
