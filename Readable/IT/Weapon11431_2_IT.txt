
Alla fine, la notte oscura venne consumata dal sole cocente. Quando il fumo si diradò, anche il più dolce dei sogni era svanito senza lasciar traccia.
Anche prima che le fiamme cremisi si estinguessero, gli abitanti del villaggio che veneravano i draghi furono accusati dai sovrani della Città di cenere di essere traditori...
Il labirinto di specchi venne distrutto dalla furia del Re pitone, e la fortezza di nebbia cadde davanti alle sue armate, inarrestabili come una marea impetuosa.
A guidare la carica c'era l'eroe Maghan, che un tempo aveva combattuto al fianco di Colui che fu sepolto con la fiamma primordiale, mostrando un coraggio inestinguibile.
E prima ancora che i draghi si svegliassero dal loro sogno, egli aveva massacrato i traditori che avevano cospirato con loro, ponendo così fine al conflitto.
Eppure, ottenuta un'udienza al trono, l'eroe non ricevette il favore del sovrano della Città di cenere, ma un'occasione per fare ammenda.

"Mio signore, non sono riuscito a catturare le bestie. Sono fuggite nelle profondità delle valli avvolte dal fumo.
Un tempo ero un ammazzadraghi, ma ora sono solo un fragile vecchio. Non sono più in grado di servire l'alleanza. Tenendo conto di ciò, chiedo umilmente il permesso di ritirarmi."

Fu in questo modo che Mictlan, una delle sei grandi tribù dei successivi millenni, ebbe origine.
Quando la Città di cenere cadde, il successore del sacerdote Maghan rinnovò il patto coi draghi,
e venne sepolto in una tomba senza nome, com'era suo volere, invece di essere riportato alla Fiamma sacra...
Ma questa è un'altra storia, che non ha nulla a che vedere con quella di Maghan l'Ammazzadraghi.

"Sogno un katun senza paura... La città di giada si ergerà là dove sorge il sole, e un nuovo Signore nascerà due volte.
L'emissario dorato giungerà, l'uccello verde giungerà, Aq're Q'aq giungerà. Tale è il giuramento della notte.
Sogno che i tuoi discendenti... crescano liberi dai timori del fumo e degli spettri, non più in lacrime, non più in sofferenza.
Il Signore delle fiamme e dell'ardente inferno... proteggerà i sogni degli umani e dei draghi, custodendoli fino a quando le stelle non diverranno immobili.
Eroe mio, e solo mio, questa è la mia ultima visione. Possa tu trasformare questo sogno in realtà."
..."