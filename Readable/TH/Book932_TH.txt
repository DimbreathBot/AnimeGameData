ตอนที่เขียนกระดาษโน้ตแผ่นนี้ ฉันก็ป่วยหนักมากแล้ว เฮ้อ ข้าแต่ Wayob นี่ก็เป็นผลกรรมอย่างนึงเหมือนกันสินะ
เพื่อที่จะสะสมความมั่งคั่ง ฉันใช้ข่าวสารที่ได้รับจากการทำหน้าที่เป็นผู้ส่งสาร มาหลอกลวงผู้คนมากมาย
แต่สุดท้ายแล้ว หลังจากที่เกิดเรื่องขึ้น ตำแหน่งผู้ส่งสารก็หลุดมือไป ส่วน Mora ที่ได้จากการไปหลอกลวงคนอื่นมาก็ต้องใช้เป็นค่าชดเชย แถมยังป่วยหนักอีก เฮ้อ ฉันพูดได้อย่างเดียวว่า เวรกรรมมันตามทันเร็วจริง ๆ... แต่ถึงอย่างนั้น ฉันก็ยังมีเรื่องที่ยังปล่อยวางไม่ได้อยู่ดี...
ซึ่งก็คือ Yumkasaurus ที่ยังยินดีที่จะติดตามฉัน คู่หูของฉัน
น่าเสียดายที่ฉันคงจะอยู่ได้อีกไม่นานแล้ว
สมบัติพวกนี้ก็เป็นของที่ฉันขโมยมา เฮ้อ แต่ก็ไม่มีหนทางอื่นแล้ว ก็เลยต้องให้มันเฝ้าหีบสมบัตินี้เอาไว้
เผื่อว่าจะมีคนดี ๆ ที่ผ่านมาถูกหีบสมบัติดึงดูด แล้วมาให้อาหารมันบ้าง เพื่อให้มันมีชีวิตอยู่ต่อไป แค่นี้ก็เพียงพอแล้วล่ะ
ฉันรู้ว่า ตอนนี้คุณต้องรู้สึกว่าถูกหลอก และกำลังโมโหอยู่แน่ ๆ เลยสินะ
ไม่ว่าคุณจะด่าว่าฉันยังไงก็ได้ทั้งนั้น ฉันมันเป็นคนสารเลวจริง ๆ นั่นแหละ เป็นเหมือนหนูที่อยู่ในหล่ม และกากเดนในชนเผ่า แต่ว่า! อย่าฉีกกระดาษโน้ตนี้ทิ้ง แล้วก็อย่าย้ายหีบสมบัติไปไหนเลยนะ ขอร้องคุณล่ะ!
แล้วก็ ถ้าคุณยินดีที่ใส่อะไรลงในหีบสมบัตินิด ๆ หน่อย ๆ เพื่อให้คนต่อไปที่ไม่รู้สึกว่าตัวเองถูกหลอกละก็ ฉันกับ Saurian จะซาบซึ้งใจมากเลยล่ะ..