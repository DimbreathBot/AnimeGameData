ถึง Haniyyah
ช่วงนี้ลำบากคุณกับคุณ Souka แล้ว!
ตั้งแต่คราวก่อนที่คุณ Souka พาฉันไปพบกับพวกคู่หูเห็ด ฉันก็ค้นพบว่าดูเผิน ๆ "ต้าวหมุนติ้วเคว้งคว้าง" อาจไม่มีอะไรเปลี่ยนไป แต่ตอนลูบมัน ฉันก็รู้สึกได้ว่าผิวของมันเอิบอิ่มและเด้งดึ๋งยิ่งกว่าเดิม แถมยังมีแรงเยอะขึ้นอย่างเห็นได้ชัดด้วย บางทีพอผ่านไปอีกสักพัก มันอาจจะพาฉันบินไปด้วยได้เลยนะ... ตั้งตารอเลยแฮะ!
ผลลัพธ์ของ "Marvelous Jelly" ไม่เลวเลยจริง ๆ ช่วยให้พวกคู่หูเห็ดเติบโตได้เป็นอย่างดี ประหยัดแรงประหยัดเวลา แถมยังไม่ทำลายความอุดมสมบูรณ์ของดินในป่าฝนอีก
ไม่แน่นะ ถ้าอธิบายผลลัพธ์ของ "Marvelous Jelly" ให้พวกเจ้าหน้าที่สถาบันฟังอย่างละเอียดพอละก็ พวกเขาก็ไม่ต้องกังวลเรื่องที่คู่หูเห็ดจะแย่งสารอาหารกับพืชในเมืองแล้ว ตอนพวกเรายื่นเรื่องขอเข้าเมืองชั่วคราวให้พวกคู่หูเห็ด ขั้นตอนกับกระบวนการจะได้ง่ายขึ้นกว่าเดิม
แม้ว่าหลังจากที่คุณ Najah กลายเป็นนักวิชาการแล้วก็มัวแต่ยุ่งอยู่กับงานยิบย่อยต่าง ๆ ส่วนความคืบหน้าวิทยานิพนธ์ของฉันก็ค่อนข้างน่ากังวล ในช่วงนี้หาเวลาว่างได้ยาก แต่อย่าเป็นห่วงไปเลยนะ พวกเราต้องหาโอกาสที่เหมาะสม ในการยื่นเรื่องพวกนี้ให้เจ้าหน้าที่สถาบันได้แน่
คุณ Najah จริงจังมากเลยนะ เธอเอาแต่เน้นย้ำกับฉันตั้งหลายรอบว่า "จะต้องล้างมลทินที่ Kautilya สร้างไว้ในแวดวงวิจัย Fungus ให้ได้" ดูจากท่าทางของเธอแล้ว ฉันว่าเธอต้องเกลี้ยกล่อมเจ้าหน้าที่ทั้งหมดได้แน่ ไว้รอเธอพัฒนา "ลูกแก้วทรงปัญญา" เสร็จเรียบร้อยแล้ว คู่หูเห็ดแสนเชื่องทั้งหลายก็จะครองตำแหน่งในใจผู้คน ไม่ต่างจากพวกหมาแมวหรือ Sumpter Beast เลย
ยังมีเรื่องน่าสนใจอีกเยอะเลย เอาไว้เจอกันคราวหน้า ฉันจะค่อย ๆ เล่าให้ฟังนะ
ถ้าแผนงานของการแข่งรอบสองเสร็จเรียบร้อยแล้ว ช่วยบอกฉันด้วยนะ ฉันอยากรีบไปช่วยไว ๆ!
