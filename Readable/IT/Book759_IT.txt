...
Parte VI: Combattimento e requisiti relativi alle abilità ingegneristiche
Il modello di combattimento base presentato in questa parte va a integrare la logica di fondo della "Devastazione empirica" dell'antica flotta e le informazioni di combattimento fornite dagli avventurieri. L'algoritmo è stato migliorato dalla nostra squadra che si è occupata del progetto ed è temporaneamente denominato "Formula completa per il combattimento" (FCC).
Nel sistema di dati della FCC, questo Meka deve riuscire a raggiungere i seguenti obiettivi di combattimento e ingegneristici.
1. Se inserito nell'avanguardia, deve aprire un varco nelle prime linee, resistendo agli attacchi nemici sette volte in più rispetto alle unità standard, e avanzare per una distanza pari a quella coperta da dieci unità da combattimento.
2. Quando si trova in modalità esplorazione, deve individuare e abbattere tutti i mostri presenti su entrambi i lati del percorso entro una distanza pari a tre volte la gittata di una pistola.
3. Deve fronteggiare e respingere un nemico dello stesso livello dell'Imperatore del Fuoco e del Ferro fino all'arrivo dei rinforzi.
4. Quando incontra un ostacolo più basso di un normale palazzo a tre piani di Fontaine, deve superarlo nel giro di mezz'ora e proseguire.
5. Quando attacca una fortificazione nemica, deve rimanere immune agli attacchi concentrati da parte delle armi leggere, distruggere le strutture di difesa nemiche nel giro di due ore e disperdere la posizione difensiva dei nemici.
Per raggiungere questi obiettivi, il Meka sarà costruito in tre lotti da tre, per un totale di nove prototipi. Le tre tipologie di prototipo sono indicate di seguito.
Prototipo a sistema completo: verificare il sistema di alimentazione, i meccanismi che regolano i movimenti e il sistema di combattimento.
Attuabilità operativa iniziale: risolvere i problemi riportati relativi al prototipo. Formazione di un gruppo di verifica beta per ottimizzare la struttura del Meka sulla base delle interazioni uomo-macchina e dal punto di vista estetico.
Attuabilità operativa completa: schierare uno dei prototipi con il gruppo di collaudatori, lasciando gli altri due alla squadra di progetto.
È possibile avviare la produzione di massa di questo Meka sfruttando l'esperienza accumulata in fase di sviluppo e i dati dei test eseguiti sui nove prototipi.
...