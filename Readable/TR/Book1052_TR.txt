(Birkaç ay önce gelen mektup)
... Demek sendin. Tanilinin sızmasına sen izin verdin, değil mi?
O gün içeriğiyle oynanan malzemeyi almaktan senin sorumlu olduğunu biliyorum.
O can dostun senin ihmalin yüzünden acı çektiğini öğrenseydi ne düşünürdü acaba? Ya oteldekiler, onlar ne düşünürdü?
Demem o ki... Bunu Escoffier'den sır olarak saklamak istersin diye düşünüyorum... Öyle değil mi Baş Şef Savanna?

(Birkaç hafta önce gelen mektup)
... Ne pahasına olursa olsun Kodeksi ele geçirmen gerek!
Gerçek hazine oradaydı ama onu kendi ellerinle vermiş oldun seni ahmak! Ne pahasına olursa olsun onu geri alacaksın! Artık kumar mı oynarsın, güç mü kullanırsın bilmiyorum.
Ha, sizin bir "aşçılık kapışmanız" vardı, ne oldu ona?
... Kazanamayacağını düşünüyorsan bile rakibinin kaybetmesini sağla en azından. Belki o asistanın bu konuda bir işe yarar...

(Kısa süre önce gelen mektup)
Ne diye oyalanıp duruyorsun? Gizli tarifi en başından beri saklayan oydu zaten!
Onun tariflerinin aynılarını neden yapamadığını sanıyorsun? Çünkü korkuyor. Onu gölgede bırakmandan korkuyor!
Otelin içinde ve dışında senin için ne diyorlar biliyor musun? Sıradan! Yeteneksiz! Vasat! Escoffier'yi asla geçemeyecek olan bir başarısızlık abidesi!
Peki kimin yüzünden böyle olduğunu biliyor musun? Tabii ki de onun yüzünden, hepsi onun yüzünden... Erdemli birisi değil o, hiçbir zaman da olmadı. Öyleyse niçin tereddüt ediyorsun?