14. kez mola veriyorum. Gündüz mü gece mi bilmiyorum. Hiç rüzgar yok.
Öleceğim sandım. Canavar sol elimi yedi, belimden de ısırık aldı. Tıbbi malzemelerimi nerede düşürdüğümü bilmiyorum, o yüzden yaralarımı da tedavi edemiyorum...
Gerçi bugün şanslı günüm olabilir. Burada biriyle karşılaşmayı beklemiyordum zira. Adının Nocht olduğunu söyledi ve küller arasında açan bir çiçeği kullanarak kanamamı durdurdu. Hatta canavarlara yaklaşmamam için uyardı, onlar kendi türdeşlerini bile yiyormuş.
...
Nereli olduğunu sordum. "Tenochtzitoc" diye bir yerden geldiğini söyledi...
Ama memleketi orası değilmiş. Nerede doğduğunu hatırlamaması tuhaf geldi, gerçi ben kimim ki onu yargılayayım?
...
Nocht dinlenmeden çekti gitti. Zamanının tükenmek üzere olduğunu söyledi.
Çok geç olmadan geri dönmem konusunda uyardı. Heh... Vücudum bu haldeyken artık çok geç olabilir.
Hazırlıklıyım. Bunun son maceram olduğunu biliyorum. Büyük Maceracı Stanley olarak bu yerin sırlarını gün yüzüne çıkarmak için kanımın son damlasına kadar mücadele edeceğime yemin ederim.
...
Hans, eğer sağ salim Mondstadt'a dönebilirsen çabalarım boşa gitmemiş olacak.
Bir gün olur da Loncadan başka birisi buraya gelirse umarım bıraktığım kayıtları bulur.
Yıldızlar ve hiçlik yoldaşımız olsun.