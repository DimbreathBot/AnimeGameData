On üç yıllık bir barıştan sonra devletlerin savaştığı bir çağ başladı.
Merkezden en uzakta olan kuzeyli devletler de dayanamayıp nihayetinde kendilerini savaşın alevleri arasında buldu.
Çoğu savaşta olduğu gibi kaybeden taraf, ağır bir çatışmadan sonra belli olurdu. Kaybedenin şehirleri alevler içinde harabelere dönüşür, soyluları ve destekçileri dağlara kaçardı.
Sonucun böyle olması normaldi.

Ama çağın dönüm noktasında, oraya incelikle tasarlanmış giysiler giyen gezgin bir samuray geldi.
Yok, bu giysiler için "incelikle tasarlanmış" değil de, şey demek daha doğru olabilirdi...
Evet. Gelen samuray, kadın kıyafeti giyen bir adamdı.
Samurayın yanında kendisinin tam zıttı duran, tuhaf derecede büyük bir erkek haorisi giyinmiş küçük bir kız da vardı.
Sıra dışı bir ikili oldukları kesindi.
Fakat ikisi dağların eteğindeki kontrol noktasına geldiğinde, durumlarının pek farkında değil gibiydiler.
Tabii kontrol noktasında nöbet tutan asker, bu ikiliyi hemen durdurdu.
"Kimsiniz?"
Bu sıradan bir soruydu ama bu sefer gerçekten merakla sorulmuştu.
"Gördüğün gibi sıradan iki yolcuyuz."
Bu cevap hiç ikna edici olmadı.
Ama soruyu soran asker, samurayın ses tonundaki güven yüzünden biraz tereddüt etti.
"Şey... Sizi şöyle alabilir miyim?"
"Hımm. İşe yaramadı demek..."
Samuray hayal kırıklığına uğramıştı adeta. Bir anda yere üç asker düştü.
"Başından beri planın buydu, değil mi? Seni üçkağıtçı."
Dedi küçük kız arkadan kısık sesle.