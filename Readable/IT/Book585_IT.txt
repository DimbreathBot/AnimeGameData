Cara Haniyyah,
grazie davvero a te e a Souka per l'aiuto!
L'ultima volta che Souka mi ha portata a vedere il mio Micoamico Ghirigori ho notato che, anche se all'apparenza non era cambiato molto, la sua pelle era molto più elastica e liscia, ed era senza dubbio più forte. Magari, facendo passare ancora un po' di tempo, sarà in grado di fluttuare portandomi sopra di lui. Ammetto che non vedo l'ora!
L'effetto delle Gelatine meravigliose è incredibile: permettono ai nostri Micoamici di crescere in maniera sana, fanno risparmiare tempo e fatica, ed evitano anche che i Miconoidi drenino i nutrienti dal suolo della foresta pluviale.
Forse, se riuscissi a spiegare l'effetto delle Gelatine ai Mahamata, non si preoccuperebbero più della competizione per i nutrienti dei nostri Micoamici con le piante all'interno della città, e ogni futura richiesta di residenza a loro beneficio dovrebbe andare per il verso giusto.
Najah è occupata con alcuni dei tipici impegni da ricercatrice, e anch'io sono piuttosto presa dalla mia tesi, il che significa che siamo entrambe abbastanza sotto pressione... Ma non preoccuparti, troverò un momento opportuno per parlare con il Mahamata di questa faccenda.
Najah è stata davvero decisa nel rimarcare che "rimuoverà sicuramente la macchia che Kautilya ha lasciato nel campo della ricerca sui Miconoidi". Credo davvero che sarà in grado di convincere tutti gli amministratori. Una volta che finirà di perfezionare il Globo della saggezza, credo che per i nostri Micoamici ci sarà sicuramente la possibilità di avere un posto nelle nostre vite accanto a cani, gatti e bestie da soma.
Ci sono un po' di cose interessanti che voglio dirti, ma te le lascerò per la prossima volta che ci vediamo.
Una volta che avrai finito il programma del prossimo torneo, fammi sapere. Farò del mio meglio per aiutarti!
