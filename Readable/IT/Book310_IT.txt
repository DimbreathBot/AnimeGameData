Non si sa quale fosse il vero nome di Touzannou, ma è certo che fosse di umili origini, tanto che alcune canzoni popolari degli isolani lo chiamano "il discendente della luce lunare e della marea" o "il figlio dimenticato della luce lunare". Forse era un orfano, o forse il figlio di gente portata a riva dalle onde.

Sebbene non avesse nome o cognome, né un clan che potesse proteggerlo mentre cresceva, l'Omikami di Watatsumi accettò comunque quel bambino, proprio come un tempo aveva accettato la gente perduta intrappolata negli abissi.
In seguito, il ragazzo divenne apprendista di Mouun e di sua sorella, imparando da loro i canti delle balene e i riti di Watatsumi. I suoi ricordi avevano il colore del palazzo di corallo e madreperla, dei brillanti banchi di pesce e degli sgombri dalle sfumature iridescenti, e il suo corpo era stato temprato dalle ruvide scogliere e dalle onde inarrestabili.

Le canzoni del clan Yuna dicono che, quando il ragazzo divenne un giovane uomo, venne invitato dalla sacerdotessa Mouun a nuotare insieme a lei tra le maree illuminate dalla luna e dalle stelle. Nell'andirivieni delle luci avvinghiate tra loro, il giovane uomo percepì le parole e le emozioni delle creature marine, e udendo i sospiri gentili e tristi della sacerdotessa decise quale strada intraprendere.

Si dice che dopo quell'escursione notturna il giovane uomo divenne maestro degli stili di scherma conosciuti come "Getsumouun" e "Yuushio". Sebbene non ebbe alcun discendente, queste tecniche vennero tramandate dai guerrieri di Watatsumi di generazione in generazione, senza mai svanire. Sull'Isola di Watatsumi, che è priva di tradizioni legate all'arte della spada, questi due stili rappresentano ancora oggi tecniche efficaci e pratiche che possono mettere in difficoltà qualsiasi avversario.

Quando l'Omikami di Watatsumi partì per la spedizione verso est dalla quale non ci sarebbe stato alcun ritorno, il giovane uomo era alla testa dell'avanguardia e conquistò un luogo allora conosciuto dalla gente di Watatsumi come Touzan. Per questo gli venne conferito il titolo onorifico di Touzannou dallo stesso Omikami di Watatsumi. Tuttavia, questo valoroso "re dei monti orientali", Akuou, sarebbe diventato noto alla gente dell'Isola di Yashiori come un brutale e selvaggio "re iniquo".

Alla fine, Akuou e il suo signore vennero entrambi giudicati dalla Musou no Hitotachi, e Mouun, che un tempo aveva attraversato le onde con lui in quella notte illuminata dalla luna, si smarrì in una tempesta di penne nere, e il suo popolo pianse il destino della ragazza.
Poi, quando la situazione si calmò, le cose andarono diversamente da quanto avevano sperato.

In particolare, la gente chiama ancora i guerrieri più valorosi "gli eredi di Touzannou", sebbene il giovane e presuntuoso Touzannou non ebbe mai l'opportunità di unirsi a colei che amava, né i due poterono godersi un futuro di pace insieme.