
Un bellissimo oggetto realizzato con un raro smalto naturale.
La leggenda narra che l'Occhio della percezione un tempo fosse luminoso, chiaro e liscio come la superficie di un lago, ma nel corso di molti anni diventò opaco.
Delle fonti scritte popolari affermano che, durante una notte tranquilla, lo si può sentire emettere dei suoni deboli.
A volta sembra una leggera brezza, altre una sorgente che scorre.

Si dice che l'Occhio fosse il cimelio di un Adeptus che è stato tramandato a Liyue, e che finì nelle mani della famiglia Yun.
Un giorno, Yun stava gironzolando per le montagne, e lì incontrò un esorcista di nome Huang, che era venuto a consultarsi con gli Adepti.
Yun parlò a lungo e appassionatamente con Huang, e gli regalò l'Occhio. Quando Huang rifiutò freneticamente, Yun rispose sorridendo:
"Questa perla è la quintessenza della natura. Solo chi ha un cuore puro può usarla".

Ringraziando Yun, Huang prese l'Occhio, lo indossò e s'incamminò lentamente verso Liyue. Lungo la strada, non fu ostacolato né dal vento né dalla pioggia.
Come uno alla ricerca del sentiero degli Adepti, Huang vagò per la terra senza riposo. Pertanto, andava spesso al mercato per comprare cibo e acqua.
Nelle strade lungo il porto c'era la feccia della società. Eppure Huang camminò liberamente tra quella gente, e nessuno si approfittò mai di lui.
Alcuni erano curiosi: come poteva questo esorcista erudito muoversi per la città come un pesce nell'acqua, e non sbagliare mai?
Quando gli venne chiesto, rispose: "Questo occhio trema alla malvagità e mi aiuta a vedere quali cuori sono veri".

Questo Occhio poteva rivelare il cuore dell'umanità, sebbene nessuno ne conosceva il funzionamento, facendo sì che molti ricorressero ai racconti popolari per spiegarlo.
C'è chi dice che, a mezzanotte, si può sentire vagamente chiamare come una brezza leggera, o come l'acqua di sorgente che scorre tra pietre sparse.
Entrambe ricordano il mormorio dei demoni che si nutrono di pensieri empi, una caratteristica comune delle parabole che le madri raccontavano ai propri figli nei tempi passati.
