L'energia contenuta nei Resti della Luna antica sembra avere una volontà propria. Quando viene esposta a tracce di energia abissale, manifesta degli istinti di sopravvivenza e difesa molto simili alla paura della morte osservata in precedenza nei soggetti [...] degli esperimenti...

...Ora posso confermare che i dati osservativi sono corretti. Il Kuuvahki più puro contenuto nei frammenti lunari è sicuramente molto simile a una forma di vita primordiale. Attraverso degli stimoli, gli ho già insegnato a ricaricarsi consumando e uccidendo altre forme di vita. Allo stesso tempo mostra una lieve tendenza altruistica, che ostacola il soggetto più di quanto non lo avvantaggi. Devo trovare un modo per rimuoverla...

...L'energia è troppo dispersa. Devo riuscire a concentrarla in una forma di Kuuvahki puro... Nod-Krai è sempre stata il luogo più fragile ai margini del mondo, e questa forma di vita di Kuuvahki autoreplicante avrebbe potuto, in teoria, colmare le spaccature lasciate dalla contaminazione dell'energia abissale. Tutto ciò di cui ha bisogno è un costante rifornimento di vita per nutrirsi...

...Preobrazhensky, povero vecchio idiota, miserabile progenie di una Fata... Non avresti mai pensato a qualcosa di tanto brillante, vero? Ora il merito e la gloria saranno miei. Scordati qualche milione di Mora, anche solo un cinque per cento di tutti gli introiti di Porto Belovodye non sarebbe troppo da chiedere...

...Erigerò una statua di bronzo di te sul molo e assumerò delle persone che ci sputino sopra ogni giorno, proprio come hai fatto tu con me quando hai osato mettere in dubbio pubblicamente la "praticabilità" delle mie ricerche all'accademia...