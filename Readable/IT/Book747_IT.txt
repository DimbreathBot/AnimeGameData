Annuncio della commemorazione in ricordo di Messire Butor
Domani alle ore 21:30, nella Sala per le riunioni accademiche, l'Istituto terrà una commemorazione in ricordo di Messire Butor, per onorare i suoi contributi scientifici all'Istituto di ricerca di Fontaine e alla popolazione della Corte di Fontaine. Che riposi in pace.
Chi non appartiene all'Istituto e desidera partecipare alla cerimonia dovrà prima registrarsi presso l'Ufficio funerario.
...

Avviso sulle sanzioni in caso di ricerche non autorizzate
In sintesi, Patrice si è recato a Liyue senza autorizzazione e ha condotto esperimenti non approvati dall'Istituto. È altresì sospettato di aver alterato e falsificato i risultati degli esperimenti. In attesa della conclusione delle indagini, manterrà provvisoriamente il suo incarico.
Per il momento, tutti i dati sperimentali e i documenti relativi al progetto saranno archiviati e affidati a Messire Anatole, in attesa di successiva revisione e verifica empirica.
...

Avviso di licenziamento di Edwin Eastinghouse
Ai sensi del regolamento del personale dell'Istituto di ricerca di Fontaine, Edwin Eastinghouse, assentatosi dal lavoro per un lungo periodo di tempo senza averne fatto richiesta, è sollevato dal suo incarico di tecnico senior con effetto immediato, in attesa di ulteriori accertamenti.
...

Avviso di licenziamento di Coutrot
Ai sensi delle leggi della Corte di Fontaine e del regolamento del personale dell'Istituto di ricerca di Fontaine, Coutrot è stato sollevato dal suo incarico di ricercatore dell'Istituto con effetto immediato. L'Istituto si riserva il diritto di intraprendere ulteriori azioni legali in conformità alle leggi vigenti.
...