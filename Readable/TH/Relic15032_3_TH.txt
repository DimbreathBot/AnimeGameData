
ก้นทะเลลึกที่ดูโอ่อ่าและเงียบสงบ เคยเป็นที่ตั้งของเมืองหลวงที่สูงตระหง่านในอาณาจักรที่รุ่งโรจน์
ยังมีปราสาททองคำสีซีดจางที่เป็นเหมือนดังเศษเสี้ยวของเงาความฝันอันยิ่งใหญ่ที่น่าเวทนาดำรงอยู่
ยุคทองคำของละครอุปรากรที่ยิ่งใหญ่ได้ผ่านพ้นไปแล้ว บทบรรเลงที่เคยประสานเข้ากันอย่างกลมกลืนจะไม่ดังขึ้นอีกต่อไป
ซากปรักหักพังที่ถูกทำลายด้วยความทะเยอทะยานและทรยศหักหลัง ถูกสร้างขึ้นเป็นอาณาจักรแห่งใหม่ด้วยน้ำมือของ "คนในอดีต"

"หน็อยแน่! หน็อยแน่! กฎระเบียบที่สมบูรณ์แบบถูกทำลายอย่างป่าเถื่อนอีกแล้ว แผ่นดินเก่าของจักรวรรดิกลายเป็นของคนอ่อนแอและคนโง่เขลา"
"ภูตกับน้ำพุ น้ำพุกับอัศวิน... เสียงพึมพำของเด็กน้อยถูกใช้แทนคำบอกเล่าเรื่องราว ดังเพลงร้องปากเปล่าที่มาแทนท่วงทำนอง"
"อำนาจที่เคยเป็นนิรันดร์ถูกทำลายด้วยความคลุ้มคลั่งชั่วขณะของเทพราชา และถูกดินแดนแห่งอนารยชนที่ถือกำเนิดใหม่เย้ยหยันอีกหน..."
"หรือจักรวรรดิอันยิ่งใหญ่จะกลับคืนสู่ยุคไร้อารยธรรม? หรืออารยธรรมและเหตุผลจะไม่สามารถพิชิตความป่าเถื่อน ความโง่เขลาเบาปัญญาได้เลย?"

ณ ในโรงละครทองคำในปราสาทที่ซีดจางนั้น นักดนตรีผู้สูญเสียบทเพลงเปรียบเสมือนเพลงโศกของกาลอดีตที่ไม่มีวันหวนคืน
และผู้ที่คอยสดับฟังเสียงนั้น คือโกเลมที่เก็บงำความกระหาย เฝ้ารอจะตะครุบเหยื่อและกลืนกินดวงวิญญาณของผู้บริสุทธิ์
รอเมื่อท่วงทำนองของยุคทองคำบรรเลงขึ้นอีกครั้ง "คณะละครทองคำ" จะได้รับค่าตอบแทนสำหรับความซื่อสัตย์ของพวกเขา
รอจนกฎระเบียบแห่งความสมบูรณ์แบบแบ่งแยกเผ่าพันธุ์มนุษย์เป็นนายและทาส ความสมบูรณ์และความสวยงามจะทำให้ อาณาจักรที่รุ่งโรจน์กลับคืนสู่ความรุ่งโรจน์อีกครั้ง...
แค่รอจนถึงวันนั้น รอจนถึงวันนั้น...
สมาชิกทุกคนของ "คณะละครทองคำ" ย่อมจะได้รับอนาคตทั้งหมดเป็นรางวัล