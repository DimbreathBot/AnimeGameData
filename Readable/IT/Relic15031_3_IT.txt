
Questa maschera è stata donata a una persona il cui volto venne ferito mentre serviva la Corte di Fontaine.
È un rimpiazzo di un volto spaventoso, la gloria, o forse la vergogna, di un vecchio soldato.
Tuttavia, anche se le cicatrici possono essere coperte, le ferite insite nel cuore non spariscono.

"Se non mi vedrai tornare, prenditi cura dei bambini",
gli disse la sua amica, colei con cui era cresciuto e aveva servito la Corte di Fontaine.
"Ho smesso di chiederti di combattere al mio fianco", era ciò che voleva dire,
ma il tacito accordo tra loro era ormai durato lunghi e silenziosi anni.
Finché non se ne parlava, sembrava quasi che l'incidente di Poisson non fosse mai successo.

"Questa volta l'Istituto potrebbe davvero affondare del tutto, e la situazione si metterebbe male senza me e la direttrice,
quindi potrebbe essere meglio affidare i bambini a persone affidabili come te e Ingold",
spiegò la sua amica vedendo lo sguardo che la donna gli stava rivolgendo, silenziosamente sotto quella maschera.

"Quando tornerò trionfante, faremo una rimpatriata con Lasker e Ingold.
Cucinerò io, me la cavo molto bene."
Notando i suoi occhi sospettosi, aggiunse:
"Ehi, sono diventata bravissima negli ultimi anni col forno, per la felicità dei bambini!

Beh, suppongo che questo sia un addio, Guillotin... Mio caro Emanuel.
Spero la vita ti tratti bene. Non metterti nei guai, d'accordo?
Spero che quei fanciulli non abbiano ancora distrutto la mia Sponsian..."

Lui non amava i bambini... In effetti, non voleva avere a che fare con nessuno,
poiché incontrare persone gli ricordava solo che nelle loro vene scorreva del sangue rosso.
Ma dato che a chiederglielo era la sua vecchia amica, accettò di prendersi cura di loro momentaneamente.
Le avrebbe restituito la patata bollente al suo ritorno...