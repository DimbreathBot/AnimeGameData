
Çok ama çok uzun bir rüya gördü.

Rüyasında kendisi ve diğer herkes upuzun bir yolculuğa çıkıyordu ve
yemyeşil çimenlerle kaplı, içli şarkıların yükseldiği bir diyara gitmişti.
Rüyasında, bu diyarın kibar halkıyla şarkılar söylüyor ve
mücevherler kadar göz alıcı bir ejderhayla göklerde dans ediyordu.

Gözlerini açtığında, kendini amansız kar fırtınalarının kasıp kavurduğu bir dağın tepesinde buldu.
Bu yemyeşil, huzur dolu diyar bir anda kan ve alev dolu kızıla bürünmüştü.
Ozanın gök mavisi lirinden çıkan nağmeler, bu kargaşada zar zor duyuluyordu.
O göz alıcı güzellikteki, cevher gibi parlayan ejderha,
keskin dişlerini arzu dolu bir aşık misali gencin boynuna geçirdi.

"Elveda anne! Yolculuğum sona erdi."
"Bu beyaz parlak gümüşün altında uyuyacağım, belki bu da iyidir."
"Elveda güzel ozan! Elveda güzel ejderha!"
"Keşke birlikte şarkı söyleyip dans etmek üzere"
"Başka bir zamanda, başka bir yerde karşılaşsaydık!"
Ölürken içtenlikle bunları düşündü.

"Damarlarımda akan bu büyük lütuf..."
"Bana hayat veren karanlık evrenin muhteşem manzarası..."
"Artık size emanet."
