—สวนหลังบ้านของฉันยังใหญ่กว่าจักรวาลซะอีก—
"คงต้องขอให้เธอช่วยแล้ว" เด็กหนุ่มผมสีดำผู้เรียกตัวเองว่า "Ike" ส่งมีดทำครัวให้แก่ Vera
เขาเดินกลับไปยังหน้าตู้และเริ่มหั่นหนวดอย่างเมามัน
"มาช่วยปิดประตูที ถ้าเกิดมีหนวดไปโจมตีเธอ เธอก็ใช้มีดนั่นป้องกันตัวซะล่ะ" แว่นตาของ Ike เต็มไปด้วยของเหลวสีน้ำเงิน "เร็วเข้า! อย่าให้เจ้าเทพชั่วร้ายนั่นเข้าไปถึง Delphi"
เมื่อได้ยินดังนั้น Vera จึงช่วยปิดประตูให้ Ike ถึงแม้ว่าระหว่างการจับกดหนวดพวกนั้น Vera จะทำมีดปักใส่ Ike อย่างไม่ได้ตั้งใจ ยังดีที่เวทการรักษาของ Ike นั้นแข็งแกร่งมาก
"อืม เรื่องก็เป็นอย่างนั้นแหละ ความจริงฉันก็อายุพันกว่าปีแล้ว ประตูนี้เชื่อมโยงไปยังสถานที่ใด ๆ บนโลก เจ้าอสูรที่มีหนวดนั่นคืออสูรเก่าแก่จาก Large Magellanic Cloud ฉันไปที่นั่นเพื่อเอาของมานิดหน่อย" ร่างของ Ike เปรอะเปื้อนไปด้วยของเหลวและทำได้แค่ใช้ชายกระโปรงของ Vera เช็ดแว่นตาของเขา "เอิ่มม เธอยังอยากรู้อะไรอีกมั้ย?"
"ใครคือ Tal?" เหมือน Vera จะไม่ได้ถือสา
"มันเป็นวิญญาณชั่วร้ายที่กลืนกินปราสาทโบราณของมนุษย์ มันมาทำหน้าที่เป็นพ่อบ้านให้ฉันตั้งแต่ฉันจัดการกับมันได้ ไม่รู้ว่าทำไมมันถึงเชื่องกับเธอจังเลยนะ แปลกจริง ๆ"

พ่อแม่ของ Vera มักจะบอกกับเธอเสมอว่าคนเราสุดท้ายแล้วก็ต้องมีหน้าที่การงานและครอบครัว ระยะทางนั้นเป็นเพียงแค่ความปรารถนาชั่วนิรันดร์เท่านั้น Sachi เพื่อนสนิทของเธอเคยบอกกับเธอว่าหากคนที่สดใสร่าเริงอย่างเธอต้องแต่งงานออกจากเมืองไป เมืองเล็ก ๆ นี่คงจะเงียบเหงาน่าดู
(เพียงแค่ว่า Sachi ดูบอบบางเกินไป ถ้าไปเล่นกับเด็กผู้ชายคนอื่น ๆ คงจะถูกรังแกแน่ ๆ)
"จิตวิญญาณของมนุษย์นั้นยังไร้เดียงสาเกินไป ฉันจำเป็นต้องคอยชี้นำพวกเธอผ่านช่วงเวลาวัยเด็กที่ไม่นึกไม่ฝันนี้ไป" Ike ยื่นสองมือเข้าเชื้อเชิญ Vera "พวกเธอจะได้ขับร้องไปตามเส้นทางของพวกเธอและเติบโตขึ้นในที่สุด"
จาก Orion Arm ไปถึง Eternal City of Demons จากกระแสที่เชี่ยวกรากของเวลาจนถึงส่วนลึกของทะเล Starry...
"เธอคิดว่าแค่ไหนถึงเรียกว่าไกล? ไม่ว่ามุมไหนของจักรวาลก็ล้วนน่าเบื่อพอ ๆ กับสนามหลังบ้านของฉัน" เขาพูด
"ขอบเขตของคำว่าระยะไกลนั้นขึ้นอยู่กับความเปลี่ยนแปลงของจิตใจ" Ike ตอบ "หัวใจของฉันนั้นใหญ่กว่าทั่วทั้งจักรวาล"