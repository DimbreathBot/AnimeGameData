
O viaggiatori che venite nell'oasi a rifocillarvi, prestate orecchio a questo vecchio cieco.
Ascoltate la nenia di Gurabad, ascoltate i sogni travolgenti di Re Deshret...
Vi racconterò di quella djinn eroica ridotta in frantumi, e del tradimento che subì dai suoi simili.

La leggenda narra che, quando la Signora dei fiori morì, i suoi innumerevoli djinn passarono al servizio di Re Deshret.
Re Deshret cercò invano l'arcaico paradiso in cui era caduto l'ago divino, creando un'oasi eterna...
Fra i djinn più importanti ve n'era una chiamata Ferigees, a cui Re Deshret concedette di governare l'oasi.
Per proteggere il sonno della sua padrona, una volta utilizzò i suoi poteri per rendere permanente lo scorrere delle sorgenti,
e in questo modo diffuse aree verdeggianti lungo il deserto come stelle nel cielo, fornendo rifugio a chi aveva perso la propria casa...

In seguito, sotto la guida della djinn Liloupar, gli stati vassalli dei regni mortali costruirono le loro città attorno a quella che è chiamata "Oasi eterna".
Fedele alla Signora dei fiori, e compassionevole nei confronti dei reami nascenti, Ferigees decise di fare un sacrificio.
Disobbedendo all'ordine datole da Re Deshret, la grande djinn legò il proprio corpo in catene di ghiaccio,
tramutandosi in un sigillo dalla forma di una coppa di cristallo, bloccando l'ira delle immense sabbie, ergendosi a guardia delle città dei mortali con la sua figura immobile...

Ma c'è una stagione per tutto, e quindi tutto deve cambiare. Come oggi ci appoggiamo l'uno all'altro, domani ci lasceremo.
Perdere la libertà di cui i djinn sono così orgogliosi, perdere il proprio corpo, un recipiente che li rende in grado di provare gioia e amore, sentire il proprio spirito venir meno giorno dopo giorno...
La ninfa dei gigli d'acqua attrasse i re mortali nei suoi intrighi con bugie dal sapore del miele, e il Signore delle sabbie sprofondò in un sogno folle...
Ma è tanto che aspetto, in un sogno insonne... Aspetto che il re delle sabbie realizzi la sua arcaica promessa.

Corpo e mente adornati da macchinari disgustosi, lei attende la fine del riposo della sua signora,
con in petto una cupa speranza, mentre sorveglia in silenzio i sogni infranti di questo impero di sabbia.
Perfino se la sorgente si mischiasse con amara ghiaia, e perfino se l'oasi venisse inghiottita dalla sabbia...
Anche fra il perpetuo pulsare delle macchine, lei cerca il suono dei passi che porteranno al cambiamento.

Ma il mio maestro è così cieco, io nacqui fra le catene da schiava, e tutto mi venne tolto quando ero giovane...
Potrei mai, abbandonata dal fato come le dune della sabbia, essere degna di un cambiamento nel mio destino?
