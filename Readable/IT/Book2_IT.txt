—Il mio cortile è poco più grande dell'intero universo—
"Non ho altra scelta che chiederti di aiutarmi." Ike, il ragazzo dai capelli corvini, diede a Vera un coltello da cucina.
Tornò alla credenza e iniziò a tagliare i tentacoli freneticamente.
"Aiutami a chiudere questa porta! E se un tentacolo ti attacca, difenditi col coltello da cucina!" Gli occhiali di Ike erano di ricoperti di melma blu. "Sbrigati! Non possiamo permettere a questo demone malvagio di raggiungere Delphi."
Vera, sentite queste parole, aiutò Ike a chiudere la porta. Nel respingere i tentacoli, per errore Vera pugnalò due volte Ike alle spalle, ma, fortunatamente, gli incantesimi di guarigione di Ike erano molto potenti.
"Ti spiego: in realtà, io ho più di mille anni e questa porta è un varco verso ogni angolo dell'universo. Quel mostro coi tentacoli è molto antico, e proviene dalla Grande Nube di Magellano; ero andato lì a prendere una cosa." Ike, ricoperto di melma dalla testa ai piedi, si pulì gli occhiali sul vestito di Vera e disse: "Ehm... C'è altro che vuoi sapere?"
"Chi è Tal?" A Vera non sembrava importare.
"Un spirito maligno che viveva nel castello divora-uomini. L'ho domato ed è diventato il mio maggiordomo. È stato stranamente gentile con te."

I genitori di Vera le ripetevano sempre che ogni persona fosse destinata a farsi una famiglia, e che era inutile sognare qualcosa al di fuori del villaggio. Una volta, il suo amico Sachi le disse che il villaggio sarebbe diventato terribilmente vuoto, se una ragazza vivace come lei si fosse sposata con qualcuno proveniente da una terra lontana.
In realtà, Sachi era un po' uno smidollato e sapeva che di sicuro gli altri bambini lo avrebbero pesantemente maltrattato se fosse finito a giocare con loro.
"Lo spirito degli esseri umani è ancora troppo immaturo. Dovrò guidarvi entrambi attraverso le meraviglie della vostra infanzia." Ike protese le sue braccia verso Vera. "Canterete a ogni passo del vostro lungo viaggio verso la giovinezza."
Dal Braccio di Orione al Jahanam eterno, dai Torrenti del tempo alle profondità del Mare di stelle...
"Quanto è lontano l'"oltre"? Qualsiasi luogo in questo universo è noioso tanto quanto il mio cortile", disse Sachi.
"Le dimensioni di tutto ciò che è oltre seguono il cuore", rispose Ike. "Pertanto, il mio cuore è leggermente più grande dell'intero universo."