"ที่แท้ก็เป็นแบบนี้นี่เอง ช่างเป็นคนที่เจ้าเล่ห์จริง ๆ..."
คุณอาจ้องมาที่ฉันด้วยความสนใจ เหมือนกำลังรอให้ฉันพูดต่อไป ดังนั้นฉันจึงหายใจเข้าลึก ๆ แล้วเริ่มพูดการสันนิษฐานของตัวเองต่อไป
"เหมือนอย่างที่คุณอาเคยบอกเอาไว้ ถ้าขจัดความเป็นไปไม่ได้ออกไปทั้งหมด ส่วนที่เหลือไม่ว่าจะน่าเหลือเชื่อแค่ไหน มันก็มีแต่จะเป็นความจริงเท่านั้น ถ้างั้น ทุกคนที่อยู่ในที่เกิดเหตุในตอนนั้น ล้วนมีความเป็นไปได้ในการก่อเหตุ... ไม่สิ สถานการณ์ที่แย่ที่สุดก็คือ บางทีคนพวกนี้อาจเป็นผู้สมรู้ร่วมคิดทั้งหมด จอมโจรที่ชื่อ Robben อาจไม่ได้มีแค่คนเดียวมาตั้งแต่แรก..."
ฉันย้อนนึกถึงทุกคนที่อยู่ในที่เกิดเหตุตอนนั้น พยายามนึกถึงรายละเอียดที่น่าสงสัยแต่ละจุด
"คุณ Leblanc จากหนังสือพิมพ์ The Steambird เลื่อมใส Robben อย่างเห็นได้ชัด ฉันเคยตรวจสอบบัตรนักข่าวของเธออยู่ แต่สำหรับ Robben แล้ว การปลอมแปลงสถานะเป็นเรื่องกล้วย ๆ เท่านั้น"
"ก่อนที่เข็มกลัดจะหายไป คุณ Chandler จากกรมการปกครองได้ออกจากสถานที่เกิดเหตุเป็นเวลาสั้น ๆ จนกระทั่งเหตุการณ์เกิดขึ้นแล้ว ถึงกลับมาอยู่ตรงหน้าพวกเรา ส่วนท่าทางโมโหของเขา ถ้าคิดดูตอนนี้แล้วก็ดูจงใจไปหน่อย"
"คุณ Christie จากหน่วยล่าเงา คอยเน้นย้ำความเป็นไปได้ที่ Robben จะใช้กลไกเครื่องลานกับคนอื่นเสมอ ฟังจากที่อาพูดมา นี่อาจจะเป็นลูกไม้ตบตาของ Robben ก็ได้"
...
"ถ้างั้นในสายตาอาแล้ว คิดว่าใครมีความเป็นไปได้สูงสุดที่จะเป็นคนร้ายในบรรดาคนพวกนี้ล่ะ?"
หลังจากที่วิเคราะห์ความน่าสงสัยของคนที่อยู่ในเหตุการณ์ทั้งหมดแล้ว ฉันก็ถามคุณอาด้วยความระมัดระวัง
"เป็นคนช่างสังเกตเสียจริงนะ" คุณอาวางไปป์ลงแล้วลุกขึ้นยืน เขายังคงจับไม้เท้าเหล็กขาวที่เปล่งประกายเย็นเยียบอยู่ใต้แสงจันทร์ไว้ "แต่รู้สึกว่าจะมองข้ามประเด็นสำคัญที่สุดของคดีนี้ไปจุดหนึ่งนะ"
ฉันชะงัก ส่วนเขากลับยกไม้เท้าขึ้นมา
"คุณ... ที่มาพึ่งพาอาที่ไม่เคยเจอหน้ามาก่อน แล้วอ้างว่าตัวเองชื่อ 'Poiret' เนี่ย ตอนนั้นก็อยู่ในกลุ่มคนด้วยใช่ไหมล่ะ คุณ Robben?"