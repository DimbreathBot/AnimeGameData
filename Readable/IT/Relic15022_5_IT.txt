
Negli abissi silenziosi e fluorescenti dell'oceano, il tempo sembra passare in maniera oltremodo lenta.
Persino le brillanti conchiglie potrebbero dimenticare tutto col passare degli anni.

Un tempo il popolo di Watatsumi uscì dalle tenebre e disse addio ai lunghi sogni delle profondità.
Fuggirono dall'indiscreto sguardo degli Eredi dei draghi nascosti nel buio, e risalirono le luminose scale di corallo fino a raggiungere il regno baciato dal sole.
Si dice che a quel tempo gli abitanti dell'oceano presero una conchiglia come ricordo del proprio clan.
E chi perse la propria conchiglia fu accolto in una nuova famiglia.

Nella lingua antica, queste candide conchiglie divennero famose col nome di "Pacchetti del ricongiungimento".
Due gruppi si uniranno e non potranno mai più essere divisi da una forza esterna, sebbene tale unione non possa essere eterna.
Di conseguenza, tali conchiglie furono l'addio a una vita passata sotto le onde e l'inizio di una nuova vita sotto la luce del sole.