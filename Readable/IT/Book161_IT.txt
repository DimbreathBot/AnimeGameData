—Per ogni stagione—
Nonostante tutti questi episodi siano accaduti davvero, non erano altro che dei semplici avvenimenti su scala galattica. Ora stava per accadere qualcosa di molto più banale: si avvicinava il giorno del festival cittadino.
"Immagino che ora spetti a me farvi conoscere la cittadina, no?", disse Vera, servendo alla Principessa e a Ike i piatti che aveva preparato.
Dopotutto, la Principessa e Ike avevano dovuto sempre spiegarle tutto ciò che succedeva durante le loro avventure galattiche. Se c'era qualcosa che Vera conosceva e loro no, era la propria città natale.
"... Dopodiché, il primo messaggero del re, ovvero l'audace cavaliere chiamato Huffman, proseguì verso occidente attraversando due continenti e valicando vasti oceani e fiumi. Invece, la saggia imperiale, ovvero la strega dell'est, mentre si dirigeva a oriente fece un salto nella propria città natale, poi raggiunse il regno ultraterreno. Fu lì che, infine, si incontrarono."
"Ah, sì? Interessante." La Principessa cercò in tutti i modi di non far capire a Vera che, in realtà, non era assolutamente interessata a quella storia, ma non era una brava attrice.
"Quindi questo luogo è al polo opposto della capitale del grande re, giusto?", chiese Ike, commentando un elemento apparentemente insignificante del racconto.
"Ahahah, a pensarci bene, è così." Vera si strofinò la testa e gli rivolse un sorriso storto.

"Ho sempre detto di voler lasciare questo posto, eppure, alla fine, ho capito che nessun luogo mi è più familiare di questa di città." Poiché se n'era resa conto alla vigilia dell'anniversario di fondazione della cittadina, Vera scoppiò a piangere di fronte allo sguardo di Sachi.
"Brutto zuccone! Hai fatto piangere Vera!", commentò la Principessa, tirando un calcio volante a Sachi e facendolo volare via.