
มีคำโบราณกล่าวไว้ว่า ในภูเขา Tianheng มียอดเขาสูงมากมายจากหน้าผาสูงตระหง่าน ขณะที่เบื้องล่างใน Chasm เต็มไปด้วยหยกเปล่งประกายระยิบระยับอย่างงดงาม ประเทศแห่งหินนับพันขึ้นชื่อในด้านความมั่งคั่งมาโดยตลอด
แหล่งแร่และโรงหลอมที่สำคัญที่สุด ก็ตั้งอยู่ที่ "Blackcliff Forge" บนภูเขา Tianheng นี้เอง

"Blackcliff Forge" นั้นสร้างขึ้นโดยการขุดภูเขา มีโรงงาน เตาเผา และทางเดินยาวที่เชื่อมต่อกันที่เต็มไปด้วยฝุ่นจำนวนนับไม่ถ้วน
ในช่วงหลายปีแห่งความโกลาหล ไฟและควันย้อมพื้นเป็นสีแดง สถานที่แห่งนี้ได้ถูกใช้เป็นที่หลบภัยของบรรพบุรุษของชนเผ่าต่าง ๆ ที่หาเลี้ยงชีพบนภูเขาหินอันขรุขระ
ว่ากันว่าในนั้นมีทางเดินโบราณบางส่วนที่ถูกผู้คนลืมเลือนไปนานแล้ว ซึ่งสามารถนำไปสู่อาณาจักรโบราณที่อยู่ในส่วนลึกของแผ่นดินได้...

จากข้อมูลที่บันทึกไว้ใน "บันทึกรวมศิลา" ผู้ที่บุกเบิกเส้นทางอันมืดมิดบนภูเขานี้ ก็คือบรรพบุรุษของตระกูล Yun แห่ง Liyue อันโด่งดังในปัจจุบัน
ตั้งแต่นั้นมาตระกูลช่างตีเหล็กอย่างตระกูล Yun ก็ได้ก้าวขึ้นไปยืนอยู่บนเวทีแห่งประวัติศาสตร์ และได้รับการยกย่องจากช่างฝีมือรุ่นหลังให้เป็นปรมาจารย์

ส่วนบันทึกที่เกี่ยวกับตัวเขานั้น มีบันทึกไว้ในประวัติศาสตร์เพียงไม่กี่บรรทัดเท่านั้น...
"ด้วยความสามารถอันยอดเยี่ยมของตระกูล Yun ที่ได้ตัดไม้มาทำว่าว แกะไม้ไผ่ให้เป็นนก บินได้สามวันโดยไม่ตก นี่คือผลงานที่ยอดเยี่ยมที่สุดในใต้หล้า"

ในตอนแรกนั้น ไม่ว่าจะเป็นศาสตร์แห่งกลไกหรือว่าศิลปะในการหลอม ล้วนเชื่อมโยงกับเซียนชนิดที่แยกกันไม่ขาด
ด้วยเหตุนี้ เขาจึงมักถูกมองว่าเป็นลูกศิษย์ของเซียน และเทคนิคของเขาก็ถือเป็นวิชาที่รับสืบทอดมาจากเซียน
ตามที่รู้กันอย่างแพร่หลายในปัจจุบัน ครั้งหนึ่งเขาเคยติดตาม Rex Lapis ไปสู้รบในยุคสมัยที่โลกตกอยู่ในความโกลาหล
เขาได้สร้างผลงานครั้งใหญ่ จึงได้รับการยอมรับจากเซียนทั้งสาม และได้รับการชี้แนะในด้านศาสตร์ลับแห่งกลไก

ตำนานเล่าว่า เทคนิคของเขามหัศจรรย์มากเสียจนสามารถดึงเมฆบนฟ้า มาสร้างเป็นอาคารมากมายนับไม่ถ้วนได้เลย
ทั้งยังสามารถแกะสลักไม้ที่เน่าเปื่อยที่สุด ให้กลายเป็นนกและสัตว์ที่วิ่งได้ จนยากที่จะแยกแยะได้ว่าเป็นของจริงหรือของปลอม
คำกล่าวที่ว่า "Blackcliff สร้างมาจากเมฆ" นั้น ปัจจุบันเป็นที่รู้กันอย่างกว้างขวางใน Liyue
ความขัดแย้งในจินตภาพของสองสิ่งนี้ มักถูกกล่าวถึงโดยกวีและคนเล่านิยายเสมอ
แม้ว่าตำนานการ "หลอมเมฆ" จะเป็นเพียงการดันทุรังทึกทักเอาเองของชนรุ่นหลัง ที่ใช้นามสกุลของเขาก็ตาม
แต่การที่เขาอุทิศตนให้กับ Blackcliff Forge เพื่อถ่ายทอดทักษะงานฝีมือตลอดช่วงชีวิตที่เหลืออยู่ ก็เป็นความจริงที่ปฏิเสธไม่ได้เช่นกัน

ในช่วงสุดท้ายของชีวิตและตำนาน เขาได้ลอยขึ้นไปท่ามกลางแสงสวรรค์อันงดงาม และกลายเป็นกลุ่มดาวที่คอยคุ้มครองเหล่าช่างฝีมือ
แต่ตำนานก็เป็นเพียงตำนานเท่านั้น Blackcliff Forge ไม่ได้สร้างขึ้นด้วยศาสตร์ลับของเซียน หรือเมฆและลมที่ลอยล่อง
แต่การแกะสลักด้วยคมมีดและค้อนที่ตอกลงไปทีละครั้ง คือหยาดเหงื่อที่หยดลงบนหิน ของช่างฝีมือธรรมดามากมายนับไม่ถ้วนตลอดระยะเวลาหลายพันปี
ถึงอย่างไร พันธสัญญาของเทพแห่งทองคำก็ไม่เคยกำหนดว่า ความมุ่งมั่นของมนุษย์ไม่อาจเอาชนะปาฏิหาริย์ของเซียน ที่พำนักบนเมฆาได้

"ด้วยความสามารถอันยอดเยี่ยมของตระกูล Yun ที่ได้ตัดไม้มาทำว่าว แกะไม้ไผ่ให้เป็นนก บินได้สามวันโดยไม่ตก นี่คือผลงานที่ยอดเยี่ยมที่สุดในใต้หล้า"
"ทว่าผลงานของเขาคือ การแกะสลักหินเป็นโรงงาน หลอมเมฆเป็นอาคาร และเจาะภูเขา Tianheng สร้าง Blackcliff Forge เพื่อประโยชน์ของปวงประชา"
"คำกล่าวของตระกูล Yun ว่าไว้: สิ่งใดที่เรียกว่าเฉลียวฉลาด? สิ่งใดที่เรียกว่าโง่เขลา? สิ่งใดที่ช่วยประชาชนได้นั้น คือความเฉลียวฉลาด ส่วนที่เหลือก็ล้วนเรียกว่าโง่เขลาทั้งสิ้น"