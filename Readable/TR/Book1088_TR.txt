...
Bunların hepsi Tinet'in arzusunu yerine getirmek için... Son arzusu demek istemiyorum, umarım öyle olmaz. Ona bildiğim ne kadar hikaye varsa anlattım, hatta onu mutlu etmek için bazılarını uydurdum. Tolfin de sık sık uğruyor. Hikaye anlatmakta pek becerikli sayılmaz ama o da elinden geleni yapıyor. Şöyle şeyler söylüyor: "Gökkuşağından bile daha büyüleyici bir manzara, gece vakti görülen gökyüzü ışıkları. Tabii onlar nadiren ortaya çıkar, en kuzeydeki ulusların en kuzey köşelerinde bile böyledir. Bilirsin, gökkuşağının sonunda hazine vardır derler. Acaba o göklerden sarkan göz kamaştırıcı saten kurdelelere tırmananları ne gibi sürprizler bekliyordur?"
Tinet hikayeyi dinlerken mum ışığının hafif bir rüzgarda titrediğini anımsıyorum. İç geçirerek, "Keşke bu hikayeyi daha önce duysaydım." dedi. "Belki o zaman en kuzeydeki uluslara gider ve gökyüzünden sarkan o göz alıcı saten kurdeleleri kendi gözlerimle görürdüm..."
...
... Üzülme evlat, üzülme. Sana o satenleri getireceğim, kendi gözlerinle göreceksin.
...
