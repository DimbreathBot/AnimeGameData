คราวที่แล้วเล่าถึงตอนที่จิ้งจอกดำ Itaru ไปคิดบัญชีกับพ่อค้าชั่ว

เดิมที Dozaemon พ่อค้า Lavender Melon นั้นเป็นนักรบ แต่เพราะ Inazuma สันติสุขมานานแล้ว ไม่มีโอกาสได้ใช้วิชาการต่อสู้ จึงผันตัวมาเป็นพ่อค้า แต่ก็เป็นพ่อค้าหน้าเลือดที่ไร้ซึ่งสัจธรรม ทั้งโกงตาชั่ง, โกหกหลอกลวงลูกค้าด้วยวิธีต่าง ๆ และเพราะหน้าตาที่โหดของเขา ทำให้ไม่มีใครกล้ายุ่ง สุดท้าย ก็กลายเป็นพ่อค้าขาใหญ่ของหมู่บ้านไป

วันนี้ Dozaemon กำลังนั่งตากลมอยู่หน้าแผง จู่ ๆ ฝุ่นก็พัดตลบอบอวล พื้นดินสั่นสะเทือน เงาที่ใหญ่กว่าแผง หยุดอยู่เหนือศีรษะของเขา:

"พี่ชาย ขอซื้อ Melon หน่อย!"

Dozaemon ลืมตา มองลูกค้าคนนี้ตั้งแต่หัวจรดเท้า: แขกที่มาเยือนตัวใหญ่กำยำ แลดูไร้ซึ่งมารยาท ดูเหมือนจะโจมตีคน แต่กลับเป็นผู้หญิงนี่นา！

"เอาเท่าไหร่ล่ะ?"

ลูกค้าคนนี้ไม่ได้รีบตอบ แต่มองไปยังดาบ Wakizashi ที่วางอยู่บนแผง:

"นั่นเป็นดาบที่ดีมากเลย"

"ถูกต้อง ฉันเกิดในตระกูลนักสู้ ก็ต้องได้สมบัติประจำตระกูลสืบทอดมาบ้างเป็นธรรมดา"

Dozaemon ตอบไปตามปกติ ไม่ได้คิดอะไรมาก

"แต่น่าเสียดายที่นำมาใช้หั่น Melon"

เมื่อได้ยินลูกค้าพูดประชดเช่นนี้ Dozaemon ก็เริ่มมีสีหน้าไม่พอใจ:

"มาซื้อ Melon ไม่ใช่รึ? ทำไมถึงได้พูดมากนักล่ะ?"

"ก็ใช่น่ะสิ"

จิ้งจอกดำ Itaru ยิ้มและแสร้งทำเป็นขอโทษ

"ขอ Melon 1 โล ปอกเปลือกให้ด้วย"

ใบหน้าของ Dozaemon เต็มไปด้วยความสงสัย แต่ก็ไม่ได้ใส่ใจอะไร หั่น Melon และนำไปชั่งตามปกติ

"พี่ชาย ทำไมตาชั่งดูไม่ตรงเลย?"

Dozaemon จับด้ามดาบไว้แน่นเมื่อได้ยินเช่นนี้

"ดูเหมือนตาชั่งของพี่ชายจะไม่ค่อยพอใจนะ!"

"ถ้าเจ๊ว่างนัก ก็จ่าย Mora มาให้ฉันก่อน"

Dozaemon พยายามกลั้นความโกรธเอาไว้ และใช้เหตุผล

"หึ ๆ ใช่ว่าฉันจะไม่ยอมจ่ายนะ แต่กลัวว่าพี่จะไม่รับมากกว่า"

"ฉันจะไม่รับได้ยังไง!"

"พูดจริงใช่ไหมเนี่ย?"

"แน่นอน!"

ทันใดนั้น จิ้งจอกดำก็ได้ตะโกนออกมาว่า "รับนะ!" แล้วขว้างถุงที่มี Mora อยู่เต็มถุงใส่ใบหน้าของ Dozaemon เขาหลบไม่ทัน หงายหลังล้มลงทันที ส่วนดาบ Wakizashi ในมือของเขา ก็กระเด็นออกไปตกอยู่ข้าง ๆ หากสังเกตดู จะเห็นว่าจมูกของพ่อค้าบวมตุ่ยเหมือนงาช้างเลยทีเดียว

จิ้งจอกดำ Itaru เดินเข้ามาเหยียบที่หน้าอกของพ่อค้าชั่วอีก แล้วต่อยลงไปหนึ่งหมัดโดยไม่พูดพร่ำทำเพลง พ่อค้าชั่วสะบักสะบอมไปทั้งตัว ราวกับไปร่วมประลองยุทธ์มา Dozaemon พยายามลุกขึ้นมาหยิบดาบ Wakizashi ที่ตกอยู่ข้าง ๆ แต่จิ้งจอกดำเห็นเข้า จึงต่อยเข้าไปอีกหมัดด้วยความโมโห ทันใดนั้น ก็มีหูทานูกิ "ปุ๊ง" โผล่ขึ้นมาจากศีรษะของ Dozaemon ส่วน Dozaemon ก็ร้องขอชีวิตไม่หยุด

Itaru หัวเราะทันทีเมื่อเห็นดังนี้ ที่แท้พ่อค้าชั่วก็เป็นโยไกเหมือนกัน แถมยังเป็นทานูกิสกปรก ๆ อีกด้วย!

ดังนั้นจึงยึดดาบ Wakizashi ที่ทานูกิขโมยมา แบ่งทรัพย์สินของอันธพาลนี้ให้ชาวบ้าน แล้วนำเงินส่วนที่เหลือให้แม่ลูกที่ถูกรังแกคู่นั้น จิ้งจอกดำ Itaru ยังไว้ชีวิตทานูกิตัวนี้ และออกเดินทางต่อไป