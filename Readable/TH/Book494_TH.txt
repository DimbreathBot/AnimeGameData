ผู้มาทีหลัง:
หากว่าโลกนี้มีการสวดภาวนาในยามค่ำคืน ฉันจะสวดท่อนที่สามเพื่อระลึกถึงผู้ต้องพิษ
แด่ Rabeed ผู้ที่ไม่อาจฟื้นคืน
"ฉันกล่าวโทษหนามที่แหลมคมเหล่านั้น และเนินทรายอันบ่มเพาะความอาฆาตมาดร้าย พวกมันฉุดรั้งคอในยามที่เธออยู่ในห้วงนิทราอันระทม ทำให้เธอไม่อาจท่องไปในโลกใต้แสงอาทิตย์ได้อีกตลอดกาล"
Rabeed ถูกแมงป่องพิษต่อยในขณะหลับ
มันเป็นความทรมานที่เงียบงันและเจ็บปวด พิษแมงป่องทำให้ทางเดินหายใจล้มเหลว ซึ่งรอยขีดข่วนที่คอนั้นถือเป็นเครื่องพิสูจน์อย่างหนึ่ง
ฉันบอกว่านี่คือการเดินทางที่ต้องคำสาป และตอนนี้ก็ถึงเวลาหวนกลับแล้ว
แต่การตายของสหายหลายคนก็ไม่สามารถหยุดคนเหล่านี้ได้ พวกเขาถูกกับดักกุญแจหินล่อลวง จนไม่อาจมองเห็นเส้นทางที่สดใสได้อีกต่อไป
ผู้มาทีหลัง หากคุณอ่านถึงตรงนี้ จงหันหลังและกลับไปโดยทันที

Tarafa
