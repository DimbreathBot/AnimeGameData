
Un antico prototipo di spadone dell'arsenale di Liyue. Il numero del lotto è sbiadito e non esistono documenti che ne confermino la data di produzione.
Con un peso pari a quasi venti chili, l'elsa di quest'arma è realizzata con un minerale raro, mentre la lama è forgiata con acciaio di eccellente fattura. Quando viene brandita, la vista viene accecata da lampi di luce così potenti da squarciare le nuvole e oscurare la luna.

Dopo il grande disastro, la fucina della famiglia Yun unì le forze con il maestro artigiano Han Wu per rivoluzionare la loro arte superando i vincoli di progettazione tradizionali.
Così nacque un nuovo tipo di armi, chiamate semplicemente "i prototipi". Il primo spadone costruito sfruttando la nuova tecnica era insolitamente sobrio nel suo aspetto.
Il deludente aspetto caratterizzato da spente rifiniture dorate ne mascherava la vera potenza. Anche se non c'era molto da guardare, chiunque la provasse la trovava pesante ma non ingombrante.

Han Wu, il maestro artigiano che forgiò l'arma, viaggiò verso nord nottetempo per consegnare la spada a un marzialista che seguiva il codice cavalleresco.
Prima di provarla, il marzialista ispezionò la lama da vicino. La lama ululò come il vento e in un istante rase al suolo l'intera foresta di bambù. Si trattava di uno spettacolo più unico che raro.

Il marzialista disse a Han Wu: "Questa lama è caratterizzata dall'eleganza dei tempi antichi. È di pari valore sia come arma che come ornamento."
"Una creazione del genere, di fattura e dimensioni così raffinate, non può che avere un nome prestigioso. Che passi alla storia come Arcaico".
Grazie alla sua impareggiabile potenza, questa spada divenne in seguito il modello per migliaia di spadoni a Liyue.
