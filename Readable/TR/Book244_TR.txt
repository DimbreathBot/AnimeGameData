Önsöz

Yeni ve verimli bir yazar işe alımı ve "Bu Roman Bir Harika!" yarışmasının büyük başarısı sayesinde, tüm dünyadan gelecek vaat eden yazarlardan oldukça özgün eserler aldık. Tüm dünyadaki yazarlarımıza Inazuma'nın resimli roman endüstrisine destek oldukları için teşekkür etmek istiyoruz. Ayrıca inceliği ve cömertliği için Kanjou Heyeti Başkanı Hiiragi Shinsuke'ye de teşekkür ediyoruz. Bugün, Inazumalı okurlara bunca seçkin eseri sunabilmemizi sizler sağladınız.

Hepinizin bildiği üzere Sakoku Fermanının yayınlanmasından önce, farklı yerlerden birkaç başarılı samuray Inazuma'da görev yapıyordu. Bunlardan biri olan Hamavaran, uzaklardaki yağmur ormanları ülkesi Sumeru'dan geliyor. Oradan şimşeklerin aydınlattığı diyara, bunca yolu kahramanlık yolunda çalışmak için geldi. Hamavaran'ın yaptıklarına dair hikayeler bir zamanlar Şogun Ekselanslarının yönetiminde değişmez sonsuzluğun zirvesinde unutulmuş olsa da sevgili arkadaşım, umut vadeden yazar Pursina'nın güzel anlatımıyla tekrar hayat buldu.

Öncelikle lafı daha da uzatmadan, lütfen "Hamavaran Destanı"nın tadını çıkarın.