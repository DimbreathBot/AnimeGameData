Beş Kasen Hakkında:
Uzun zaman önce Inazuma'da beş efsanevi şair vardı. Müzik ve yazı konusunda son derece yetenekli olan bu şairler şarkı ve şiirin beş perisi, Beş Kasen'i olarak adlandırılmıştı. Şogun'un bu beş şairin eserlerini çok sevdiği ve her yıl birinin Tenshukaku'ya giderek yeni şiir koleksiyonunu Şogun'a gösterdiği söylenirdi.
Beş Kasen sırasıyla Suikou, Aoi no Okina, Akahito, Sumizome ve Kuronushi idi.
Ancak gerçek adları zaman içinde kaybolup gitmişti. Geniş çevrelerde kabul gören bir teoriye göre Beş Kasen'in hikayeleri tekrar tekrar uyarlanıp sahnelendi. Her biri yeşil, mavi, kırmızı, beyaz ve siyah olmak üzere belirli renklere sahip giysiler giyen beş karakterle canlandırıldı. Zaman içinde tiyatro severler onlara bu renklerle seslendiği için bugünkü adlarını aldılar. Bununla birlikte farklı teoriler de söz konusu. Örneğin bazıları Suikou'nun adının yaşadığı yerden, sazdan çatılı bir kır evi olan Suikou Kulübesinden geldiğini söylüyor. Bazıları Akahito adının "Aka" kısmının şairin eserlerini kıpkırmızı bir mühürle işaretleme alışkanlığından geldiğini söylüyor.
...

Beş Kasen'in hikayeleri hakkında:
Inazuma'daki herkes Beş Kasen'in hikayesini bilir. Bu hikayeler bir zamanlar Inazuma'da dilden dile dolaşırdı.
Ne yazık ki zamanında bu kadar popüler olmalarına ve sayısız eser vermelerine karşın günümüze kadar gelen ayrıntılar son derece sınırlıdır. Büyük olasılıkla birçok bilgi beş yüz yıl önceki korkunç felakette yok olup gitmiştir.
Mevcut bilgilere göre bu tür sayısız hikayenin yaratıldığı altın çağda genellikle aynı kuralları takip ediyorlardı: Her biri hikayenin bir kısmını, bir Kasen'in bakış açısından anlatan ve birbirini takip eden dört şiir yazarlardı. Bu dört şiir birlikte tüm hikayeyi tamamlardı. İlginç olan ise hiçbir bölüm, Kuronushi'nin bakış açısından anlatılmaz.
...

Beş Kasen Özeti
Suikou: Sıradan bir ailenin çocuğu olan özgür, sakeye düşkün biri. "Suikou" adını, yaşadığı saz damlı kır evi olan Suikou Kulübesinden aldığını söylerler.

Aoi no Okina: Çok iyi bir satranç oyuncusu. Şiirlerine ek olarak birkaç roman da yazmıştır. Bazıları onun aslında yaşlılık dönemine kadar adını duyuramamış bir Şogunluk resmi görevlisi olduğunu söylüyor. Bazıları ise insan olmadığını fakat insan biçiminde gezen çok yaşlı bir Kitsune olduğunu söylüyor.

Akahito: Büyük olasılıkla savaşmayı bilen bir aileden gelen yetenekli bir kılıç ustası. Bazıları adının, eserlerini parlak kırmızı mühürle işaretleme alışkanlığından geldiğini söylüyor.

Sumizome: Bir zamanlar çiçek sanatlarında ve dansta yetenekli bir tapınak görevlisiydi. Daha sonra Şogun'un kişisel hizmetkarı oldu. Bazıları ünlü olduktan sonra görevinden istifa ettiğini ve kendisini sanatsal çalışmalara adadığını söylüyor. Bazıları ise yaşlılığında bile Şogun'a hizmet etmeye devam ettiğini söylüyor.

Kuronushi: Hakkında çok az bilgi var ve kimse gerçek kimliğini bilmiyor. Bu durum diğer dört Kasen ile karşılaştırıldığında her hikayede kimliği ve kişiliğinin farklı şekilde anlatılmasını açıklayabilir.
...

