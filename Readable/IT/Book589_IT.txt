O viaggiatore sconosciuto, se stai leggendo questa lettera, sicuramente ti starai godendo i fantastici paesaggi del luogo, come ho fatto io. Ti auguro di posare gli occhi sui panorami che il tuo cuore desidera, e imparare tanto da questa esperienza.
Sono una studiosa della Rtawahist che si è addormentata osservando il cielo. Dopo essermi ritrovata in questo posto al mio risveglio, ho deciso di rimanervi per un breve periodo.
La custode, la signorina Idyia, sembra aver necessità di "riparare" alcuni vecchi meccanismi. Non ha risposto alle mie domande, ma mi ha offerto un posto tranquillo dove poter riposare...
Tuttavia, a giudicare dal modo in cui gli altri parlano di lei, ho capito che è una padrona di casa molto generosa. Si capiva che non avrebbe avuto il tempo di occuparsi di me: aveva semplicemente troppo da fare.
Non sono stata in grado di ottenere una risposta da lei nemmeno prima di andarmene. Tuttavia, mi ha fatto molti regali e mi ha invitato a provare quest'attrazione.
Con ciò voglio dire che anche io sono nuova qui, e non ho così tanti consigli da condividere con te. Posso solo augurarti un'esperienza divertente e rilassante.
Potresti avere un'esperienza lievemente diversa se provassi a osservare le stelle da questo posto: sebbene le posizioni delle stelle non siano diverse, l'impressione che lasciano nel cielo è molto più forte, ed è anche molto più facile notarne le caratteristiche.
Che la posizione speciale e il mio buonumore c'entrassero qualcosa con questo fenomeno? Dopotutto, qui il nostro campo visivo è molto più ampio, e anche l'aria del posto è meno secca e più pura di quella che si respira di solito del deserto.
Inoltre, cosa più importante, questo luogo è isolato da mostri e malintenzionati. Se hai un po' di tempo libero, ti suggerisco di trascorrerlo qui a osservare le stelle!
Traduzione vuole che io lasci qualcosa a testimonianza del mio passaggio. Purtroppo non so cosa lasciarti come dono... Ho portato solo libri, fogli e penne, e mi servono per finire la mia tesi...
Fra i doni che ho ricevuto dalla signorina Idyia, c'era una somma di Mora che mi ha raccomandato di usare per acquistare dei mobili, credendo che avrebbero aggiunto calore, bellezza e comodità alla mia dimora...
Tuttavia, il mio alloggio straborda già di libri e mappe astrali. Non c'è spazio per altro, e comunque, se dovessi attraversare di nuovo il deserto e tornarmene all'Akademiya, dubito che potrei compiere il viaggio portandomi appresso più di quello che ho già...
Questi doni sarebbe meglio lasciarli ai viaggiatori che verranno dopo di me. Così ho aspettato l'arrivo di un giorno fausto, annunciato da presagi mirabili, e li ho nascosti.
Ora questi doni sono tutti tuoi! Spero che ti porteranno gioia e serenità, e che ti trasmetteranno la protezione e la fortuna dei cieli stellati!

