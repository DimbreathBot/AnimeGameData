-ความว่างเปล่า-
"ลูกสาวข้า ผู้ที่ข้าได้ฝากฝังความหวังทั้งหมดไว้! ข้าไม่ได้สร้างเจ้ามาเพื่อที่วันหนึ่ง เจ้าจะได้เอาง้าวนั่นทะลวงข้าหรอกรึ?" เมื่อรู้ตัว ราชันแห่งเทพก็ล่องลอยสู่สรวงสวรรค์ ไปสู่สายฟ้าฟาดและสายลมร่ายรำ ต้อนรับการกลับมาของเขา

แต่เธอไม่กลัวอีกแล้ว นี่เป็นช่วงเวลาที่เธอรอคอยมาตลอดทั้งชีวิต ช่วงเวลาที่เธอถูกสร้างขึ้นมาตลอดหลายพันปีที่ผ่านมา
ไม่... นี่มันไม่ใช่ ที่มาของความกล้าของเธอ คือช่วงเวลาที่เธอได้ใช้ร่วมไปกับเขา

ง้าวแห่งสวรรค์ Irmin ที่เคยแทง Axis Mundi และเชื่อมต่อโลกทั้งเก้าเข้าไว้ด้วยกัน บัดนี้แบบจำลองของมันได้กระจายไปทั่วสวรรค์

ด้วยความกลัวในความบ้าคลั่งในสิ่งที่จะตามมาหลังจากที่ตนเองสิ้นชีวิตไป ราชันแห่งเทพจึงได้สร้างง้าวแห่งสวรรค์เล่มสุดท้าย และตั้งชื่อให้มันว่า Prinzessin der Verurteilung (เจ้าหญิงแห่งการลงทัณฑ์) ในช่วงเวลานี้ มัน... ไม่สิ เธอจะสามารถปลดปล่อยตัวตนที่แท้จริงของเธอออกมาได้

...

(ปัจฉิมลิขิตจากบรรณาธิการ เขียนไว้ที่ท้ายฉบับ)

ตำนานง้าวที่แตกสลาย ได้รับการตีพิมพ์สำเร็จเป็นครั้งแรกโดย Inazuma แห่งสำนักพิมพ์ Yae เพื่อรวบรวมวัฒนธรรมในด้านต่าง ๆ ของ Liyue ออกมาเป็นรูปแบบนวนิยาย โดยห้าฉบับแรกนั้นประสบความสำเร็จเป็นอย่างมาก และกลายเป็นปรากฏการณ์ทางวัฒนธรรมของทั้ง Inazuma และ Liyue รวมถึงเป็นข้อเท็จจริงในเชิงพาณิชย์ว่าการมีฉบับที่หกออกมา บ่งบอกถึงความสำเร็จของมันได้ชัดเจนอยู่แล้ว
ฉันเชื่อว่าการจบลงอย่างกะทันหันของเรื่องราวอันยิ่งใหญ่ในฉบับที่หกนี้ จะไม่ทำให้ผู้อ่านที่ติดตามมาโดยตลอดต้องผิดหวังอย่างแน่นอน
อาจจะนะ

แม้ในตอนจบอาจจะดูเหมือนเป็นคนละเรื่องกันโดยสิ้นเชิง ฉันต้องบังคับให้เรื่องนี้ไม่เกิดขึ้นมาโดยความพยายามที่จะกดดันคุณ Jiu ผู้แต่งเรื่องนี้ ให้ประกอบเรื่องราวขึ้นมาเป็นซีรีส์เรื่องใหม่ ความจริงก็คือเขาต้องเร่งผลิตผลงานเพื่อให้ออกมาได้ทันเวลาตีพิมพ์ คุณ Jiu จึงต้องสร้างสรรค์ผลงานที่ต่างจากสไตล์ปกติของเขาไปบ้าง เนื่องจากคุณ Jiu ต้องการที่จะท้าทายความสามารถของตนเองในฐานะนักเขียนคนหนึ่งด้วย ♡

ณ จุดนี้ เรารู้สึกเห็นใจแฟน ๆ ของผู้ที่ติดตามห้าฉบับแรกของเรามาโดยตลอด ด้วยโอกาสนี้ เราจึงขอประกาศตีพิมพ์ห้าฉบับแรกในเวอร์ชันสำหรับนักสะสมในรูปแบบเซ็ตกล่องไม้แบล็ควู๊ดซึ่งอยู่ระหว่างการผลิต ผู้ที่ได้แต่ติดตามอ่าน ตำนานง้าวที่แตกสลาย มาตลอดจากร้านหนังสือ นี่เป็นโอกาสอันดีเยี่ยมที่คุณจะได้ครอบครองเป็นเจ้าของด้วยตัวเองแล้ว! นอกจากนี้ เราก็ยังหวังว่าจะได้ติดตามเรื่องราวของ "เจ้าหญิงแห่งการลงทัณฑ์" ต่อไปในอนาคตด้วยเช่นกัน

หัวหน้าบรรณาธิการ สำนักพิมพ์ Yae