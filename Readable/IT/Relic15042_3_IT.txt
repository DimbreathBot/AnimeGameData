
Era l'epoca in cui la luce gelida si era frantumata come uno specchio d'argento, e la luna nuova doveva ancora sorgere.
L'antica benedizione degli dèi, come una scintilla solitaria sulla vasta tundra, finì per estinguersi.
Man mano che la luna vuota si spegneva nel cielo, la terra, incapace di sostituirla, cominciò ad avvizzirsi.

Le grandi gesta dei taumaturghi del passato si erano tramutate in preghiere vaporose, che ora rappresentavano le preoccupazioni silenziose delle masse.
In quelle notti decadenti e senza luna, persino una sacra fanciulla dal sangue più puro
poteva a malapena intessere la luce che scorreva in una canzone che emoziona il mondo, come facevano i suoi antenati.

Per quanto i nostri antenati del remoto Nord fossero devoti agli dèi caduti,
i loro discendenti, mortali su questo globo sublunare, conducono delle vite fugaci come una fiamma tremolante.
Nei tempi antichi era ancora possibile ammirare le sacre fanciulle e le Gran Sacerdotesse incanalare la grazia degli dèi,
e le persone continuavano a credere che un giorno la luna nuova sarebbe sorta dalla luce infranta.
Persino quando l'ultima traccia di grazia scompare e non c'è più alcun miracolo a cui assistere,
il confine tra la fede e le menzogne si assottiglia, diventando fragile come la nebbia del mattino.

Secondo la leggenda, la corona di corna indossata dalle Cantaluna fu un dono della Luna gelata nel momento in cui essa si estinse.
L'albero d'argento s'era spezzato, i suoi rami bianchi erano svaniti e i sacerdoti chiedevano nuove corone.
Per compassione, la Signora della luna intessé delle corone sacre con il chiarore lunare appositamente per loro.

Fu proprio questo il motivo che l'ultima Gran Sacerdotessa scelse di forgiare il suo diadema in ferro freddo e inflessibile.
A quel tempo, la giovane Lovia era solo una sacerdotessa, e non aveva mai visto la benedizione della luna.
Sperava che una menzogna confortante come quella avrebbe ancora potuto riunire i credenti infedeli.

Fu solo decenni dopo, quando la falsa corona di corna affondò nel sangue corrotto e ripugnante, che riuscì finalmente a vederlo...
Il riflesso nei suoi occhi non era quello dell'ineffabile chiaro di luna, ma della notte gelida che era stata inghiottita interamente dalla sua stessa ombra.