(Eski bir defter. Birisi içine güzel bir el yazısıyla bir şeyler yazmış.)
Tanrım, bu ada gerçekten de çok tehlikeli... Rastgele bir yere girerken gizli bir odada hapsolma tehlikesi olabileceğini düşünmezdim.
Bu notu okuyan kimse... Evet, seninle konuşuyorum. Sen de bu gizli odada mahsur kalmış olmalısın. Eminim şu an somurtuyor ve istemsizce sürekli iç çekiyorsun.
Fakat senin güvenilir yaşlı abin, ki bu ben oluyorum, birinin duvara kazımış olduğu bir ipucu keşfetti! Hangi iyi kalpli insan bunu buraya bıraktı bilmiyorum ama bu gizli odadan kaçmanın yolunu gösteriyor.
Dikkatle inceledikten sonra anladım ki "meşaleleri belirli bir sıraya göre yakmak" gerekiyor.
Birçok denemeden sonra başardım ve odanın kilidini nasıl açtığımı, burada kilitli kalacak sıradaki maceracı için bıraktım. İşte bu kişi sensin!

Bu yüzden eğer başarılı olursan bana teşekkür etmeyi unutma.
Standart maceracılar benim gibi duvardaki oymaları fark edebilecek kadar dikkatli olmaz.

Bu ada çok fazla sır saklıyor gibi. O yüzden dağlardaki harabelere doğru yola koyulacağım.

Wolfgang