
La lancia è un'arma potente anche nelle mani di un inesperto, perché "più è lunga, più è potente".
L'aggiunta di un'ascia in cima la rende un po' ingombrante, ma ne incrementa le capacità di taglio. Questo la rende più adatta a scenari di battaglia complessi.
La lancia dotata di ascia, altrimenti nota come alabarda, è preferita dai guerrieri dotati di grande forza. È diventata anche il simbolo dell'onore e del coraggio degli ufficiali Milleliti.
Anche se oggi nel Porto di Liyue prevale la pace, in città è possibile vedere dappertutto coraggiosi guerrieri armati di alabarda.

Ogni truppa di Milleliti era guidata da un ufficiale che si lanciava alla carica senza remore. Erano la prima linea di difesa per i loro compagni in territori pericolosi.
Ma il coraggio, la lealtà e l'abnegazione non erano le uniche qualità che permettevano loro di proteggere i propri compagni. Erano anche combattenti formidabili, forgiati da anni e anni di allenamento.
Qualsiasi nemico che osasse avvicinarsi, sapeva che la vista degli ufficiali di prima linea armati di alabarda era sinonimo di morte certa per loro.
Quando i soldati Milleliti assumevano una formazione tattica, era il fulcro dei loro impavidi ufficiali a renderli impenetrabili come una roccia.
