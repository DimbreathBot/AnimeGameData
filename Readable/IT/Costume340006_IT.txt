"Sorella, questi vestiti sono tuoi, no? Li ho trovati mentre sistemavo la stanza..."
I vestiti da cerimonia piegati nelle mani di Barbara portavano lo stemma dei Cavalieri che sotto i raggi del sole brillava di una luce dorata.
Sembravano familiari, è vero, ma Jean era certa di non aver mai posseduto vestiti del genere.
Pensandoci meglio, era stata sua madre a cucirle a mano l'uniforme che indossava di solito.
"Aspetta... sono per caso tuoi, mamma?"

Frederica sorrise alla domanda della figlia, una cosa rara per lei.
"Ah, è passato così tanto. Quindi Seamus li ha conservati, eh?"
"Questi erano i vestiti che indossavo quando mi fu affidato il titolo di 'Cavaliere dell'Ontano'. Puoi prenderli tu, se vuoi."
I germogli di un tempo sono cresciuti in alberi i quali con la loro ombra proteggono quella terra che conoscono così bene.
Le glorie del passato sono state tramandate e per questo brillano sempre di più.
Si salutarono dapprima come farebbero i cavalieri, poi si abbracciarono immediatamente come una famiglia che non desiderava altro che riunirsi dopo tanto tempo.