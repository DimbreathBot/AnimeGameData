
"Beni şaşırtıyorsun. Vücudun insan vücudu ama içinde böylesine bir güç taşıyorsun."
"Akacak gözyaşın, dökecek kanın olmadığını söylüyorsun ama elbette ki bunun nedeni içinin bir yangın yeri olması..."
"Vücudun uzun süredir yaralarla kaplı olsa da, şimdi şiddetli alevler bir kor gibi gözlerinden ve yaralarından akıyor."
"Ama konudan saptık sanki. Dumanı takip ederek senin izini sürdüm çünkü seninle anlaşmaya varmak istediğim bir konu var..."
"Bırak seni tüketen alevler Majestelerinin lütfuyla sönsün. Ne dersin?"

İlk Fatui üyesi, içindeki yaşam alevinin neredeyse söndüğü genç bir kadına güç verdi.
Kadın da çılgın hayal gücünde yozlaşmış bir geçmiş ile kusursuz bir gelecek arasındaki çizgiyi gördü...

"Anlıyorum. O halde buz, silinmiş geçmişimin yerini alıp bu ölümsüz alevleri söndürsün."
"Karanlık yozlaşma ile dünyanın, insanların, canavarların acısı ve taşıdıkları günahların hepsi bu buzla arınsın."

Ama buna rağmen, kalbinde saf beyaz bir alev yanmaya devam etti...

"Sen, senin Çariçe'n ve ben aynı amacı taşıyoruz."
"Bu dünyadaki bozuklukların kaynağını temizlemek: Dar görüşlü, bilgisiz tanrılar ile Hiçliğin karanlığı ve yozlaşmaları."
"Pekala. Ortak amacımızı gerçekleştirme konusunda verimli olmak için elimden geleni yapacağım."
"Tepeden tırnağa bembeyaz giyinsem bile, varlığımın her karışında leke bırakan eski ölmüşlerin külleri asla temizlenemez."
