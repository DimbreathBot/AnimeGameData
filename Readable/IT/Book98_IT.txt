— Un piano diabolico —
Nessuno saprebbe cosa fare in una situazione simile.
"Questa è la Spada della fiamma, 'Katakugosha'. È stata forgiata a partire del frammento dell'Alabarda divina che era il Dharani del regno del fuoco. Oh... in una lingua comprensibile a Sua Maestà, è composta dalle rune del regno del fuoco, uno dei nove regni del Re degli dèi."
Come poteva questo guerriero diretto a ovest essere tanto abile nell'arte della spada? La maggior parte di coloro che sono stati privati dell'intelletto da una Spada nefasta perdono il proprio spirito combattivo e dimenticano ogni arte marziale appresa.
Weiyang si prese cura del braccio rotto e ansimò nell'aria torrida. In situazioni normali, le sue abilità le avrebbero consentito di risanare delle ossa rotte, ma le fiamme inestinguibili bruciavano senza pietà la sua ferita.
La vista le si appannava man mano che perdeva sangue. Mir si parò davanti a lei, proteggendola dal guerriero.
"Vedo che hai molte domande. E va bene, ti dirò tutto! Uccisi tuo padre perché aveva tentato di impedire la risurrezione del Re degli dèi. E il motivo per cui riesco a manipolare le rune del regno del fuoco anziché il contrario..."
Il guerriero proveniente da est alzò la Spada nefasta. "È perché sono un guerriero della Caccia di lassù che si è incarnato..."
La leggenda narra che l'Imperatore celestiale un tempo entrò in guerra con l'asura. Per prepararsi allo scontro, l'Imperatore celestiale selezionò dei soldati da tre regni e li fece ascendere affinché dopo la morte diventassero il suo esercito celestiale. Talvolta, venivano assaliti dagli inclementi tornado tonanti della palude. La gente di Zhongzhou si riferiva a loro come i soldati dell'esercito celestiale che "cacciavano da lassù".

"No... non è possibile!" Un'espressione incredula apparve sul viso del guerriero mentre la Spada nefasta andava in pezzi, e l'uomo venne sbalzato via verso qualsiasi cosa avesse in serbo per lui il destino.
Nel caos, Mir aveva estratto la spada lasciatagli in eredità dal padre. Il suo era più un gesto di sfida che un vero tentativo di rispondere all'attacco. Ma l'uomo non sapeva che questa era la spada maledetta più potente di tutte, che un tempo aveva ridotto in cenere l'intero mondo: Laevatain. Se le rune erano il mistero del regno del fuoco, Laevatain ne era la realtà pura, incontaminata e inestinguibile.
La spada si era estinta dopo che il mondo era bruciato, ma avendo assimilato le rune del regno del fuoco, la sua fiamma era stata ravvivata.

"L'intero mondo... distrutto ancora una volta", riuscì a mormorare Weiyang poco prima di svenire.