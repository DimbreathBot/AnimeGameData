
...
La ragazzina continuava a leggere, mentre Melino le si accovacciava accanto.
Girò la pagina...

Solo dopo tanto tempo la ragazza scoprì che sua madre era già venuta mancare da molto. Tornando nel suo luogo natio dopo una lunga assenza, scoprì che tutti erano cortesi e cordiali con lei, che si trattasse di familiari o di sconosciuti.
"Tutto qui si confà ai tuoi desideri, perché non ritorni a sorridere?"
A parlare era stato un ragazzo che lei aveva incontrato in passato, forse si trattava solo di uno dei tanti seguaci.
"Mia madre aveva ragione, sono una bimba miserevole. A causa di questa terribile maledizione, non potrò mai essere davvero felice."
"Ah! Pensi davvero che un dono così altruista sia una maledizione? Dovresti saperlo, il tuo dono è frutto di uno scambio con una strega, oltre che di un sacrificio! Lui non ha mai nemmeno pensato di chiederti qualcosa in cambio. Esiste forse un amore più grande di questo al mondo?"
"E allora sembra che sappia meglio di me come si ottiene la felicità", continuò la ragazzina. "Che valore ha una vita in cui tutto ti viene dato senza dare nulla in cambio, senza dover mai pagare per niente? Le cose che valgono poco sono quelle di cui nessuno ha bisogno. Forse sono io l'esistenza superflua!"
"No, affatto... Devi esistere! Almeno, questo è ciò che penso io!"
"E allora cosa desideri da me? Se c'è qualcosa che posso fare..."
Il ragazzo sembrava imbarazzato.
La giovane era incredibilmente delusa, e si decise ad andare nella dimora della strega nella Foresta dell'eco, per trovare un modo di porre fine a quel maledetto sortilegio.
Il giovane tirò fuori lo specchio magico che aveva preso in prestito dalla strega, sperando di fermarla.
"Quando la fortuna magica ti verrà tolta..."
La ragazza vide con i suoi occhi cosa la aspettava quando avrebbe esaurito la fortuna: avrebbe perso ogni sua ricchezza, assieme al perdono benevolo di coloro che aveva ferito, che ora la rimproveravano e alzavano gli occhi al cielo. Le persone non si accalcavano più attorno a lei, ma se ne andavano come alla fine di una grande festa. Continuava a viaggiare, ma a nessuno importava più nulla. Si vide in balia del vento e della pioggia, derisa dai bambini. Vide tutti i doni che aveva ricevuto, e che ora avrebbe dovuto ripagare per dieci o cento volte il loro valore.
Anche se non aveva ancora agito, tutto ciò che vedeva allo specchio sembrava accadere a lei: una vita destinata a diventare una morsa intenzionata a schiacciarla.
"Gioisci, la fortuna della magia non ti ha ancora abbandonata, e nessuno riderà delle tue debolezze."
...