—Jueyun Karst—
ใกล้กับเนินผา ฉันได้เจอกับพ่อค้าสมุนไพรที่ช่วยดามกระดูกให้ฉัน ความเจ็บปวดนั่นแทบจะทำให้สลบได้เลย แต่เขาบอกว่าเท่าที่ได้เจอคนที่ปะทะเข้ากับ Ruin Guard แล้วรอดชีวิตมาได้ มักจะบาดเจ็บน้อยกว่าที่ฉันได้เจอ... คงเป็นเพราะโชคสินะ

มองจากด้านบนลงมา Jueyun Karst ดูเหมือนกับว่ามนุษย์ไม่ได้มีส่วนเกี่ยวข้องกับมันเลย อีกทั้งมันยังโอบล้อมไปด้วยหมอก และยังคงเป็นความลึกลับที่ไม่มีใครรู้ได้ว่าในหมอกนั้นสามารถเข้าไปได้ลึกอีกแค่ไหน ในป่าเสาหินยังมีเสียงแปลก ๆ ลอยออกมาให้ได้ยินบ่อย ๆ ไม่รู้เลยว่านั่นเป็นเสียงของมอนสเตอร์หรือว่าเสียงของสัตว์เวทที่อยู่ในนั้น แต่เท่าที่รู้ก็คือเสียงนั่นมันน่าขนลุกไปหมด ถ้าโชคดีฉันคงได้เจออำพันสักก้อนหนึ่ง ไม่ก็สมุนไพรดี ๆ ที่มีราคาสูง ผู้คนในสมัยก่อนที่ยากจนก็คงเดินทางเสี่ยงโชค สร้างที่พักอาศัยใน Liyue และหาเลี้ยงชีวิตด้วยการเก็บสมุนไพรเหล่านี้มาขาย ถ้าเป็นฉันก็คงไม่พ้นต้องทำแบบเดียวกันแน่ ๆ

เย็นวันนั้นฝนตกหนัก นั่นหมายความว่าหน้าผาก็จะลื่นชัน ฉันเองก็หาเชือกหรือขวานสำหรับปีนผาไม่ได้เลย แปลกมาก ฉันไม่ใช่คนที่จะทำของหายได้ง่าย ๆ เท่าไหร่ มันต้องมีมอนสเตอร์สักตัวในภูเขา แอบมาขโมยไปตอนที่ไม่ได้มองแน่ ๆ! หรืออาจจะเป็นสุนัขจิ้งจอกสักตัว...

หลังจากค้นหาอย่างไร้ผลอยู่สี่ห้าวัน ฉันก็พบสมุนไพรมีราคาเข้าจนได้ เท่านี้ฉันก็กลับไปได้แล้ว ฉันก็อยากจะหาอะไรบางอย่างอีก แต่ที่นี่มันน่ากลัวซะเหลือเกิน พบเริ่มพลบค่ำเมื่อไหร่ ฉันก็จะได้เห็นเงาตามฉันไปทุกที่... แถมยังมีเสียงร้องแบบกระหายเลือดของสัตว์ประหลาดที่ไม่รู้จัก ดังขึ้นทั่วทุกทิศ และมันเริ่มเข้ามาใกล้เรื่อย ๆ ด้วย

ระหว่างที่กำลังลงจากเขา ฉันเจอขวดไวน์เก่าขวดหนึ่ง ก็เลยหยิบมันขึ้นมาแล้วเอาไปล้างสักหน่อย ตอนนี้มันสะอาดดีแล้ว ถ้าเอาไปเป็นของฝาก Dongdong ต้องถูกใจมากแน่ ๆ ฉันจะบอกว่านี่เป็นสมบัติที่ท่านเซียนมอบให้ฉันเป็นของขวัญ