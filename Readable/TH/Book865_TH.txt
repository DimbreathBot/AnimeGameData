...Aurelius เคยแบ่งปรากฏการณ์ออกเป็นสี่ประเภท ได้แก่ สสาร สินทรัพย์ อัตลักษณ์ และความสัมพันธ์ อย่างที่ทุกคนทราบกันดี อัตลักษณ์เป็นส่วนสำคัญที่สุด ซึ่งมักจะถูกเรียกว่า "คุณสมบัติสี่ประการ" ของความทรงจำ ความปรารถนา จิตวิญญาณ และตัวตน...

...การเชื่อมต่อตัวตน คือการบรรเลงท่วงทำนองของตนเอง เชื่อมต่อสสารและอัตลักษณ์ เพื่อควบคุมเจตจำนงของตนเองอย่างสมบูรณ์ ทำให้ท่วงทำนองมรรตยะทั้งหลายเป็นเสมือนท่วงทำนองโลกิยะ...

...แต่ทว่า ท่วงทำนองของมนุษย์และเทพเจ้านั้น ล้วนแต่อ่อนแอทั้งสิ้น... เช่นเดียวกับสายที่ถูกดึงให้ตึง แม้จะพังทลายตัวเอง ก็ไม่อาจบรรเลงได้ดีกว่าเสียงอันไพเราะของไปป์ออร์แกนได้... ดังนั้น เช่นเดียวกับที่พวกเจ้าสั่งข้าทาสบริวารบรรเลงดนตรี ก็ต้องปรับสัดส่วนของเครื่องดนตรี เพื่อหลีกเลี่ยงการบรรเลงบทเพลงอันเสื่อมเสียศีลธรรม มีเพียงการผสมผสานท่วงทำนองของมนุษย์เข้าด้วยกันเท่านั้น จึงจะร้อยเรียงบทเพลงที่สามารถต่อกรกับ Fortuna ได้ ซึ่งนี่ก็คือ "Phobos" ที่พวกเราพูดถึง...

...จินตนาการได้ว่า หาก Phobos ไม่บรรเลงอีกต่อไป ทุกอย่างจะพังทลายลงทันที... มนุษย์และเทพเจ้าถูกลิขิตให้พ่ายต่อ Fortuna และจมดิ่งลงสู่ความฝันที่ไร้ฝัน... ไม่ว่าจะเปลี่ยนทำนองเพลงของตัวเองอย่างไร สุดท้ายก็ต้องไปถึงตัวโน้ตที่กำหนดไว้อยู่ดี ในฐานะนักดนตรี พวกเจ้าควรรู้ดีว่า หากท่อนสุดท้ายไม่สามารถเปลี่ยนแปลงได้ ท่วงทำนองก็จะ... พวกเขาไม่สามารถเขียนบทเพลงของตัวเองได้ นี่เป็นจุดจบที่เลวร้ายยิ่งกว่าความตายเสียอีก...

...พูดอีกอย่างก็คือ สำหรับมนุษย์แล้ว การอยู่ห่างจาก Phobos นั้น หมายถึงการทรยศ... ยิ่งท่วงทำนองของพวกเขาดังกึกก้องเท่าไหร่ ความปรารถนาของพวกเขาก็ยิ่งแน่วแน่เท่านั้น และระเบียบของ Fortuna ก็จะยิ่งมั่นคงขึ้น... ไม่มีใครสามารถหลุดพ้นจากมันได้อีกแล้ว...

...ดังนั้น พวกเขาไม่ควรถูกมองว่าเป็นมนุษย์ที่ทัดเทียมกับเรา การเลือกของพวกเขาไม่ได้ออกมาจากความต้องการของตัวเอง แต่เกิดจากเส้นทางที่ Fortuna กำหนดไว้... พวกเขาไม่มีอิสระในการตัดสินใจ และทำได้เพียงบรรเลงโน้ตที่ถูกกำหนดไว้แต่แรกเท่านั้น...

...เมื่อพิจารณาจากมุมมองทางศีลธรรมและเหตุผลแล้ว ทางเลือกเดียวที่พวกเราทำได้ ก็คือการกำจัดพวกมันจากผืนดินและแหล่งน้ำ เช่นเดียวกับที่พวกเรากำจัดโรคร้ายและดับไฟที่ลุกลาม... ไม่เช่นนั้นแล้ว บทเพลงของ Fortuna จะยิ่งดังกึกก้องกระทั่งไม่มีความเป็นไปได้ใด ๆ อีกต่อไป และไม่มีโอกาสจะทานทัดได้ตลอดกาล...

...