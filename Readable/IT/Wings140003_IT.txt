Questa è la prova che ti trovi in questo mondo per vie speciali.
Questo è il sigillo di cui è degno solo chi ha squarciato le altezze celesti.

"Il tuo viaggio diventerà molto pericoloso d'ora in poi",
così ti disse quella persona.
"Non so se questo telo riuscirà a proteggerti, ma..."

Fu davvero così...
Nel tuo lungo viaggio hai visto la nascita e la morte delle stelle mentre ti passavano accanto,
disperdendo brevemente l'oscurità prima di essere consumate ancora una volta.
Questo telo non bloccherà il caldo o il freddo, né ti difenderà da maledizioni e malanimi.
Ma durante le lunghe notti a Teyvat, a volte lo indosserai e lo troverai davvero molto utile.

"Ma quando affronti una forza sufficiente a distruggere uno, o forse anche due mondi",
non ricordi veramente chi sia stato a trattare voi due con tanta gentilezza. Vorresti poter ricordare...
"Quando affronti un'oscurità sconfinata, o un bagliore divorante..."
Ma quello successe nel mondo precedente.

Ora non hai più bisogno di dormire all'aperto.
Il tuo letto in città è morbido e accogliente. E anche se avessi bisogno di accamparti, l'erba è morbida ed è piena del profumo della vita.
Quindi, non appena hai ricevuto l'aliante da quella ragazza, avevi già pensato a un nuovo uso per quel telo...

E ora, ti librerai ancora una volta nei cieli insieme a lui.