
Gök delen lir.
Bu lirden çalınan duru ezgiler, halen insanların yüreğinde ve rüzgarlarda yankılanır.
Lirden çıkan melodilerin, hiçlikten gelen kadim ve kötü ejderhanın aklını çeldiği söylenir.

Eski zamanlarda, Barbatos lirini usulca tıngırdatır ve binlerce saf rüzgarı çağırırdı.
Ulu ejderha Dvalin, özgür ruhlu rüzgarlar ve şarkılar karşısında büyülenmiş ve alçalarak Barbatos'a bağlılık yemini etmiş.
Barbatos yeni bir dost edindiği için çok mutlu olmuş ve Mondstadt halkını Dvalin'e emanet etmiş.
Böylece etrafta gezen Rüzgar Hükümdarı ile Rüzgar Ejderi, Mondstadt'ın şafağını dostluklarıyla sökmüş.

Lirin akıcı ezgileri, gölge ejderhanın son savaştaki saldırısını durdurmuş...
Dvalin de gölge ejderhanın kötü saltanatına son verme fırsatını elde etmiş.

Rüzgarlar şarkı söyledikten ve amansız savaş bittikten asırlar sonra, Dvalin derin uykusundan uyanmış.
Ama efendisi artık yokmuş, kendisini Hiçlik Tarikatının fesat fısıltıları karşılamış.
Görülmemiş bir acı. Duyulmamış bir eziyet.
Her şeyi yutan bu ızdırap, zehirlenmiş Dvalin'in ruhunu parçalamış.

Dvalin, korumaya yemin ettiği şeye düşman olmuş,
bağlılık yemini ettiği kişiyi suçlamış:
"Acım Barbatos'un umurunda değil! Ne umursamaz bir dosttur o!"
"Hükümdarların en zalimi Barbatos'a lanet olsun!"

Öfkeli dost, Barbatos'un kendisini kurtarmaya çalıştığını bilmiyormuş.
Çünkü beraber geçirdikleri onca güzel zaman, Dvalin'in ızdırabıyla tarihe karışmıştı. Barbatos'un liri hariç, yani Göklerin Kutsal Liri.
Yüzyıllardır süren yanlış anlaşılma yakında son bulacak.
Dvalin, dostunun şarkılarını yakında bir kez daha duyacak.
