
I venti settentrionali hanno portato nuove opportunità e il contatto con la civiltà alle antiche terre di confine.
Dove sono caduti i grandi alberi sono sorti città, porti e fabbriche.
Ma solo i più stretti servitori dello Tsar sapevano che la prosperità che tutti vedevano non era ciò che sembrava,
e che la sovrana delle Fate stava ordendo un piano audace, una rivolta che non sarebbe stata tollerata dall'ordine sublunare.

"Ma se vuoi sapere la mia, le ambizioni di Sua Maestà lo Tsar potevano essere ancora più grandi.
Essendo vincolato a questa terra dalle catene della benevolenza, non ha mai levato lo sguardo verso le stelle una sola volta.
Malgrado il suo grande potere, non ha mai desiderato altro che regnare su tutte le creature illuminate dal chiarore lunare.
Non sa che il vero Elisio eterno si trova dall'altra parte del velo celeste."

Il monaco folle, inviato dallo Tsar, arrivò a Nod-Krai per una missione segreta.
Chiunque fosse riuscito a ottenere il tesoro ivi nascosto avrebbe acquisito un potere in grado di capovolgere il mondo.
Ciononostante, egli non voleva quel potere per salvare il mondo, ma per servirsene per i suoi scopi personali.

"Guarda questi sciocchi ed effimeri mortali, tanto disperati quanto questo mondo illusorio che svanisce sempre più in fretta...
Solo quelli come me, scelti dalla grazia suprema, sono degni di continuare a vivere.
Meglio trovare la libertà sacrificandosi per una nobile causa, piuttosto che smarrirsi negli infiniti cicli del samsara."

"Reed Miller, liberati da questa inutile malinconia, perché entrambi siamo stati scelti dal destino.
Avanti, seguimi. Anche se il mondo è destinato alla distruzione, insieme emergeremo dal guscio celestiale!"