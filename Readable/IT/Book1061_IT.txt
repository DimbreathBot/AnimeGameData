Una gigantesca bestia apparsa nella parte occidentale di Natlan cinquecento anni fa, accompagnata da altri mostri dell'Abisso. Con un corpo di dimensioni paragonabili a quelle di una montagna, essa divorò gli abitanti di Tenochtzitoc.
Una creazione fuori controllo identificata come opera della "Dorata", che da essa fu precedentemente attaccata e privata di parte delle proprie membra. Non dotata d'intelligenza, le sue azioni sono guidate solo ed esclusivamente dall'istinto di divorare. È in grado di crescere in eterno ed è funzionalmente immortale.
Tuttavia, a differenza delle altre creazioni della "Dorata", la sua immortalità non deriva dal potere della "Vita", ma da una forma più trascendente del potere abissale, forse superando addirittura la comprensione dell'Ordine.