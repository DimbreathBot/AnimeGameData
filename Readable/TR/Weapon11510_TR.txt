
Bu kılıç, Tatarasunalı Müfettiş Mikoshi Nagamasa'nın yazdığı "Inazuma Kılıçları Antolojisi"nde yer alıyor.
Futsu okulunun ürettiği iki "Geppaku Futsu" kılıcı var; bunlar sırasıyla Dalgadiken "Hasui" ve Dalgalı Devrim "Haran"dır.
Bu iki kılıçtan "Haran", büyük kılıç zanaatkarı Masagomaru'nun dövdüğü, günümüze kadar gelen tek kılıçtır.

Birçok kişi kılıçların bunları döven zanaatkarların ruhlarıyla işlendiğini söyler...
Antoloji böyle başlıyor.
Hasui kılıcının okulun üçüncü nesil ustası Usta Futsu Minori tarafından dövüldüğü söylenir.
Soluk mavi bıçağı ve dalgalı denizler gibi muhteşem deseni ile bu kılıç genellikle Şogun'un refakatçilerinin belinde taşınırdı.
Daha sonra kılıç, Oni halkının kaderini belirleyecek ölümcül bir düelloda kırılacak ve yeniden dövülmesi için geri gönderilecekti.
Bu dönemde alkol, eski yaralar ve Tatarigami'nin anıları yüzünden uzun zamandır işkence çeken Minori, dövülmemiş çelik bir kılıcın aksine artık içi parçalanmış bir kadındı.
Dördüncü neslin başı Futsi Hiroyoshi'nin yetenekleri ise annesininkilere yaklaşamıyordu bile.
Masagomaru adını taşıyan yeminli kardeşi Futsu Masayoshi...
Bu silahı dövecek ve Futsu okulunun şaheserinin tekrar kullanılmasını sağlayacak olan kişi oydu.
İki Geppaku Futsu kılıcı birbirine çok benzer ancak nitelikleri birbirinden çok farklıdır.

Masagomaru sadece buna bir isim verecektir; böyle olmasının nedeni ise son derece basittir...
Cahil, doğuştan dilsiz bir yetimdi ve üçüncü neslin ustası tarafından evlat edinilmişti.
"Hasui" kılıcının güzelliğini tekrar hayata döndürmekle görevlendirildiğinde adını kılıca daha önce olduğu gibi işledi.

Futsu Minori bu dünyadan göçtüğünde Masagomaru kılıç dövme tekniklerini Hiroyoshi'ye aktarmasına yardımcı olmuştu.
Bu nedenle Minori okulunun usta unvanını onun almasını istediği söylenir ancak o bunu birkaç kez reddetti.
Gerçekten de "Haran"ı döverek edindiği şöhret nedeniyle Hiroyoshi neredeyse dördüncü neslin başına geçme sürecini etkileyecekti.
Böylece yeminli erkek kardeşinin artık özgür olduğunu bilen Masagomaru başka diyarlara yolculuk etmeye karar verdi.
Daha sonra diğer zanaat okullarına giderek diğer ünlü ustalardan farklı teknikler öğrendi.
İlerleyen yıllarda Kaedehara Kagemitsu, Niwa Nagamitsu ve Akame Mitsunaga olmak üzere gurur duyduğu üç çırakla çalıştı.
Bu üçü Isshin Sanatının üç şaheseri olan "Isshin Sansaku"yu oluşturacaktı.

"O zamanlar sadece dilsiz, çirkin, pasaklı ve terk edilmiş bir çocuktum."
"Bir güve gibi acı, soğuk gecelerde sıcaklığa hasrettim ve aradığım sıcaklığı demirci ocaklarının alevlerinde buldum."
"Karşımda insanların somurtkan ve kibirli olduğunu söylediği üçüncü neslin ustası vardı."
"Fakat beni kovalamadı, hatta açlığımı bastırsın diye bana pirinç verdi."
"Metalik kumla kaplı olduğumu görerek bana 'Masagomaru' adını verdi."

Konuşmaya haiz olmayan ancak nazik ve düşünceli Masagomaru kalbinde birçok hikaye saklıyordur.
Söylenmeyen tüm bu sözler sonunda dibe çöktü ve dalgaların altında kayboldu...

"Üçüncü nesil usta bana, bir dilsize birçok şey anlattı."
"Örneğin vücudunun bir yanını mahveden eski bir yarayı, annesinin ve erkek kardeşinin dileklerini,"
"Asla giymediği kızıl hakamasını ve bir gün her şeyi yutup yok edecek dev dalgayı..."

Bir gece çocuk, demirci dükkanına girdi ve içeride ünlü ancak kaprisli demirciyi gördü.
Yüzünden süzülen gözyaşlarına aldırmaksızın bir demir parçasını çekiçle dövmekteydi...
"Az önce gördüklerini unutacaksın. Anlaşıldı mı?"
Utanan çocuk başını salladı. Ardından kadın ellerini çırptı ve kocaman gülümsedi.
"Doğru ya! Sen iyi bir arkadaşsın, tam bir sır küpüsün!"

"Sanırım dedikleri doğru; içkiye bel bağlayana bel bağlamayacaksın."
"Ama sonradan düşününce... Birlikte bir şeyler içme teklifini kabul etmeliydim."

"Antoloji" ayrıca Geppaku Futsu kılıçlarının biçimleri arasındaki farkları açıklar.
Futsu Minori tarafından dövülen kılıç, gece vakti okyanus gibi dingin bir güzelliğe sahipti, bu nedenle "Hasui" adını aldı.
Dilsiz Masayoshi'nin dövdüğü kılıç ise kudretli bir fırtına kadar hiddetliydi, bu nedenle "Haran" adını aldı.