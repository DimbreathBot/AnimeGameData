Il corvo e la volpe

C'era una volta un corvo appollaiato sul ramo di un albero, che teneva nel becco un pezzo di formaggio.
La volpe che viveva ai piedi dell'albero sollevò la testa e lo vide.
"Ehi, amico" gli disse.
"Quella roba che nascondi nel becco non ha un gran bell'aspetto, sai?"
"Chiunque altro l'avrebbe già buttata via."
"Come se non bastasse, non lo vedi che quel pezzo è troppo grosso?
Se lo ingoi, ti strozzerai!"
"I casari della città ti hanno lasciato andare,
perché lo sanno. O pensi che te l'abbiano dato tenerlo al sicuro?"

Al corvo poco importavano queste parole e continuò a tenere il formaggio in bocca.
Vedendo che il corvo non intendeva ancora arrendersi, la volpe si fece sentire di nuovo:
"Amico mio,
"Questo formaggio non è nulla di prezioso!
Pensaci! Quando volavi tra montagne e foreste, senza una sola preoccupazione,
hai mai sentito parlare di formaggio?
Ascoltami, orsù, non sta certo a noi goderci una creazione del genere.
Lascialo marcire tra le montagne. Lascia che il vento lo trascini fino al mare.
Non lasciare si trasformi in catene, pronte a domarti."

Senza mollare la presa, il corvo arruffò le penne.
Vedendo che il corvo non intendeva arrendersi, la volpe sospirò.
"Suvvia, amico mio,"
Se davvero desideri mangiare del formaggio,
non sarò io, una mera volpe, a fermarti.
Ma sicuramente non conosci il modo adatto per mangiarlo.
Se ingollassi alla svelta quel pezzo di formaggio,
sarebbe un enorme spreco di un tesoro così raro!
E un ancor più grande spreco delle ricette che ho imparato durante i miei viaggi intorno al mondo!"

In preda alla curiosità, il corvo non resistette, e aprì il becco.
"E potresti per caso insegnarmi queste ricette?"
Così facendo, il formaggio cadde al suolo,
la volpe lo afferrò al volo, fece dietrofront, e si nascose nella sua tana.

Questa storia ci racconta come chi cerca di scoprire misteri che non dovrebbe conoscere,
finisce col perdere tutto, anche ciò che già possiede.