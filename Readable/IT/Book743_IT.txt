Succo di Bulle, distillato di rosa arcobaleno, distillato di loto di Pluie, cannella, miele, Algamarea, polvere di cristallo di Condessenza.
Koblenz ha fatto da cavia. Ha vomitato e gli è venuta la diarrea, poi è finito tre giorni a letto in infermeria.
È sicuramente perché le piante di Fontaine non sono abbastanza sane. Devo sostituire la rosa arcobaleno con la rosa di Sumeru e il loto di Pluie con il loto Nilotpala.

Succo di Bulle, distillato di rosa di Sumeru, distillato di loto Nilotpala, cannella, miele, Algamarea, polvere di cristallo di Condessenza.
Koblenz ha rifiutato categoricamente di fare un altro tentativo, non ha voluto sentire ragioni.
Ho dovuto sborsare 280 Coupon di credito per convincere Delassaux a testare la bevanda. La sua reazione non è stata negativa. Ha detto di essersi sentito piuttosto pimpante dopo un solo sorso, perciò sono sulla buona strada. Scarterei il succo di Bulle, è poco più di un aroma. Dopotutto, non sto preparando la Fonta.

Distillato di rosa di Sumeru, distillato di loto Nilotpala, Algamarea, polvere minerale.
Il minerale verde-giallastro qui fuori aveva un aspetto più gradevole dei cristalli di Condessenza... Ne ho prelevato un frammento vicino al magazzino e l'ho macinato per rimpiazzare la polvere di cristalli di Condessenza.
Ha un sapore intenso e inconfondibile. Scommetto che stavolta la mia bevanda salutare riscuoterà un enorme successo.