Mondstadt'ın dostları, hadi eğlenelim! Gönlünüzce için!
Barbatos'un Vennessa'nın bağlılığına yanıt verdiği gün geldi.
Rüzgar Hükümdarı, onun kızıl saçlarını görerek bulunduğu yere indi.
"Her varlığın bir adı olmalı" diyerek sırıttı ruh.
"Güzel adını, hasret duyduğum bir şarkıdan vereceğim,"
"Karşılığında ise dostluğundan başka yoktur bir beklentim."
Kız neşeyle karşılık verdi ve korkuları hızla ortadan kalktı.

Böylece Barbatos'un söylediği şarkı eşliğinde savaş alanında ilerlemeye başladı.
Şeytani ejder, kızın kudretinden korkup kaçtı ve insanlar sevinçle doldu.
Şişman aristokratlar, böylesine yürekli bir manzara karşısında masaların altına saklandı.
Rüzgarlar, mutluluk içindeki halka "Mondstadt özgürlüktür" diye mırıldandı.
Ormandaki yalnız esintiler birleşerek tiranın göklerdeki kulesini alaşağı etti.
Sonunda zincirlerinden kurtulan dişi aslan, rüzgar esintisinde başını dik tutarak doğruldu.

Böylece kızıl saçlı kadının namı bilinir oldu.
Rüzgar Hükümdarı'nın yanında şarkı söylemesiyle yüreği minnet doldu.
Ama Barbatos, minnetini dillendirmesine gerek olmadığını söyleyerek cevap verdi:
"Şu anda şarkında gerçekleşen olaylara sen vesile oldun."
"Bana hem dostluğunu hem de adını emanet ettin."
"Benim şarkım, özgürlüğünü kutlamak içindir."

Biraz daha içelim dostlar!
İşte Mondstadt'ın özgürlüğü buradan gelir.
Gündüzler gece olduğunda ve insanlarda umutsuzluk kol gezdiğinde,
Alev saçlı kadın Vennessa'nın cesur hikayelerini unutmayın!
Bu topraklarda tek bir yaprak kalmasa bile özgürlük için savaşmaya değer!