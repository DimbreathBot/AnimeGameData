
นาฬิกาพกที่ในอดีตเคยมอบให้แก่ผู้คุมกฎของ Fontaine
มันเป็นนาฬิกาพกที่ไม่ได้แม่นยำเท่าไหร่
แต่ใช้เป็นเครื่องหมายแสดงตัวขณะปฏิบัติหน้าที่ได้ดี
เพราะมันเป็นที่รู้จักอย่างแพร่หลายใน Fontaine

ข่าวการขอประลองเพื่อตัดสินคดีของยอดนักมายากล "Parsifal" ถูกตีพิมพ์ลงในหนังสือพิมพ์
รวมถึงความผิดที่น่าเหลือเชื่อของเธอด้วย ข่าวนี้เป็นที่ฮือฮาไปทั่วนครว่าการ Fontaine
หลังจากนั้นข่าวการยินยอมของศาลพิพากษาและผู้ประลอง จึงยิ่งเป็นที่ฮือฮากว่าเดิม
โดยมีตัวแทนประลอง Marfisa เป็นตัวแทนฝ่ายโจทก์ เข้าร่วมการประลองตัดสินคดีในครั้งนี้
ส่วนชาติกำเนิดของ Marfisa จะส่งผลเสียต่อการตัดสิน และผลงานในการประลองของเธอหรือไม่
เธออาจเคยมีความเกี่ยวข้องกับ Parsifal มาก่อน... และเรื่องที่เข้าใจได้ง่าย ๆ อย่าง...
ใครมี "พลังต่อสู้" มากกว่ากัน ล้วนกลายเป็นหัวข้อที่ทุกคนต่างพากันพูดถึงในเวลานี้

ตอนนั้น Karl Ingold นักข่าวที่รู้จักกับ "Parsifal" ลาออกไปแล้ว
เขาตัดสินใจว่าจะไม่ทำอาชีพนี้อีก และยินดีเป็นนักผจญภัย ที่คลุกคลีอยู่กับป่าเขา ซากปรักหักพัง และโบราณสถานมากกว่า
แต่ด้วยความคิดถึงและภาคภูมิใจในอาชีพ เขาจึงเก็บรูปที่ถ่ายเมื่อสมัยยังเป็นนักข่าวไว้เสมอ
หลายปีต่อมา เขากลับมายัง Fontaine ตามนัดของเพื่อนเก่าที่เป็นรองผู้อำนวยการของสถาบัน Narzissenkreuz
เพื่อถ่ายรูปหมู่ให้แก่สมาชิกของสถาบัน Narzissenkreuz ในเวลานั้น เมื่อมองหน้าอีกฝ่ายผ่านเลนส์กล้อง
เขาพลันนึกถึงตัวเองที่เคยหอบความหวังมากมาย เทียวไปเทียวมาระหว่างเมือง Poisson กับนครว่าการ Fontaine
นั่นเป็นช่วงเวลาไม่กี่เดือนที่ราวกับความฝัน สำหรับบางคนมันอาจจะนาน แต่สำหรับบางคนมันช่างแสนสั้นเหลือเกิน
นึกถึงว่าหากสถานการณ์เป็นเหมือนน้ำท่วมสูงที่พัดพาทุกสิ่งไป จนมองไม่เห็นแสงสว่างใด
แม้ว่าทุกคนจะแนะนำให้เขาถอนตัวได้ทันเวลา แต่เขาไม่เคยเต็มใจที่จะละทิ้งตัวเองเมื่อครั้งยังเยาว์วัยเลย
นึกถึงรอยยิ้มมากมายที่ตัวเองได้เห็นผ่านเลนส์กล้อง ได้ฟังจินตนาการมากมายเกี่ยวกับอนาคต
ไหนจะเสียงตะโกน เสียงแตกร้าว เสียงโลหะกระทบกันที่ดังแว่วมาจากผืนอิฐในเวลาต่อมา
นึกถึงหญิงสาวที่สุดท้ายได้ใช้ "มายากล" ย้ายตัวเองไปยังอุโมงค์ที่มืดมิด แต่ปลอดภัย
ความเสียใจที่ไม่อาจบันทึกภาพการต่อสู้สุดท้ายของเธอในฐานะนักข่าว ได้กวาดผ่านสายตาของเขา