
Kadim rüzgarlara dair yazıtlar, Rüzgar Hükümdarı'nın emrindeki ayin gözlemcileri arasında nesilden nesilden aktarılmıştır.
Bu kitabın sararmaya yüz tutmuş sayfalarını sayısız kişi okumuştur ancak bu kişilerin ardında bıraktığı izler, rüzgara kapılıp gitmiştir.

Fırtına Efendisi'nin göklerdeki kulesinden her yeri yönettiği çağda, bu yazıtlar çaresiz yakarışlarla doluydu.
Karın eriyip toprağa karıştığı çağda ise sayfalar, can bulan yemyeşil doğanın verdiği sevinçlerle dolup taşıyordu.

Eski zamanlarda hüküm süren aristokrasi, halkı parmağında oynatırken,
kölelerin elindeki yazıtlar, bin rüzgara karşı duydukları kıskançlıktan ve arzudan bahsediyordu.

Mondstadt halkı yaşadı, direndi, savaştı, neşeyle doldu ve özgürlüğün tadını çıkardı.
Kıymetli seneler peşi sıra geçerken, yazıtlar da çoğaldı.

Mondstadt yeniden doğduğunda ve Kilise sonunda zincirlerinden kurtulduğunda,
rüzgarları konu alan yazıtlar artık raflarla sınırlı kalmadı.
Kitap, kuş misali kanatlanıp Kilisenin hazinesinden uçup gitti.
Tıpkı Mondstadt rüzgarları ve Mondstadt halkı gibi,
bu kitap da özgürlüğüne ve rüzgarlara kavuştu.

Kitabın başlık sayfasında güzel bir el yazısıyla şunlar yazar:

Rüzgar Hükümdarı'nın çocukları, bu sözlere kulak verin.
Rüzgarlarla geldik, rüzgarlarla gideceğiz.
Sakın ha ardımdan yas tutmayasınız.
Toprak altında yatan, sadece benim fani bedenimdir.
Ruhum, artık bin rüzgarla bir olmuştur.

Çiçekler açtığında, yapraklar sallandığında,
o rüzgarlara ve özgürlüğe dair şarkıları söyleyen daima benimdir.
