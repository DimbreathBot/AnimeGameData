
La sua speranza venne però fatta a brandelli da una forza spietata, e le promesse di un ricongiungimento svanirono come ombre effimere.
Il viaggiatore ramingo aveva perso ancora una volta un luogo che potesse chiamare casa.

Il male altezzoso derubò il suo amore della gioia,
e il conflitto senza fine triturò la sua anima irriverente.
Quei dolci e giocosi ritmi di baldoria
si erano ora tramutati in un clangore freddo e metallico.

Per i suoi compagni, per l'amicizia a cui teneva di più, per i tavoli attorno ai quali più nessuno di loro avrebbe condiviso del vino.
Per la libertà, per la vita e per la vendetta contro il male che aveva rubato a lei il suo sorriso.
Deciso, il viaggiatore pizzicò la sua ultima corda e scoccò la sua ultima freccia.

Man mano che si abituava alla vita in questa terra straniera, alzò lo sguardo al cielo azzurro.
Quindi il cielo qui era lo stesso di quello nel suo luogo natale?
