...
Deney Günü.
Sipariş verilen laboratuvar ekipmanı henüz gelmedi. Yapacak bir şey yok, mecburen Bay Poitier ile Debord Otele gitmek zorundayım.
Bay Poitier, Salacia havyarlı mevsimsel Poisson istiridyesi ve yanında kaliteli bir şişe Chardon söylememi tavsiye etti. Poisson istiridyesi tartışmasız muhteşemdi. Gövdeli dokusu, dolgun, yumuşak ve sulu tadıyla hoş bir deniz meltemini andırıyordu. Ancak Bay Poitier istiridyeleri yerken... Pek zarif görünmüyordu diyebilirim, çünkü istiridyenin suyu yanlışlıkla peçetenin her yerine döküldü. Bu görgüsüzlüğe güler millet! Neyse, nasıl davranması gerektiğini ona söyledim... Umarım beni ciddiye alır ve söylediklerimi hatırlar...
Görgü kuralları da yemekler gibidir. Kalitesiz malzemeler üstün aşçılık teknikleriyle telafi edilebilir kesinlikle, o yüzden malzemelerin kalitesi yüzünden ayrımcılık yapılmamalıdır. Ancak yine de insanlar her zaman seçkin malzemelerle hazırlanmış seçkin yemekleri tercih edecektir.

...
Deney Günü.
Sipariş verdiğim laboratuvar ekipmanı hâlâ gelmedi. Yapacak bir şey yok, mecburen Bay Poitier ile opera izlemeye gitmek zorundayım.
İkramlar her zamanki gibi lezzetliydi ama oyunu pek beğenmedim. Bir trajedi olarak Erinnyes ve Egeria arasındaki veda sahnesi bazı izleyicileri ağlatmayı başardı en azından (Bay Poitier'yi mesela, gerçi zevkleri göz önüne alındığında normal).
Olay örgüsünü birden fazla karakterin gözünden göstermeye çalışmakta bir sorun görmüyorum ama tüm perspektifler bir noktada bir araya gelmeyecekse, oyunun teması düzgünce ifade edilemeyecekse ve tüm kusurları örtbas etmek için kurgunun zirve noktası sansasyonel hale getirilecekse bunun tamamen yanlış bir yaklaşım olduğunu söyleyebilirim. Örneğin daha önce Bay Poitier ile katıldığım (bkz. Laboratuvar Raporu 17. sayfa) ünlü Göl Şövalyesi masalı "Montlu Piton ve Saf Kase" adaptasyonunu ele alalım. Her bakımdan üstün bir yapımdı... Büyük usta Alcofribas'ın da dediği gibi, trajedi yazmaktansa komedi yazmak daha iyidir çünkü kahkaha insana güç verir ve iradeyi güçlendirir.
Bay Poitier'nin ağlamasının ne kadar utanç verici olduğundan bahsetmiyorum bile...

...
Deney Günü.
Sipariş verilen laboratuvar ekipmanı hâlâ gelmedi, taşıma sırasında kaybolmuşa benziyor. Tekrar sipariş vermekten ve bir kez daha kendimi Bay Poitier ile Lutece Kafeye gitmeye zorlamaktan başka yapabileceğim bir şey yok.

...