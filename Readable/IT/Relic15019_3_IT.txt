
Una maschera da festival chiara ed elegante un tempo appartenuta a una certa miko.
Le labbra della maschera sono arricciate in un debole sorriso, ma nei suoi occhi non risplende alcuna luce.

Ho trascorso molto tempo come apprendista al Gran Santuario e devo ammettere di essere maturata molto.
Se non altro, ora sono meno sciocca rispetto al passato e sono diventata più indipendente.
Ma per qualche motivo, più cresco e più il volto di Lady Saiguu sembra adombrarsi.
Ciò che affiora sul suo volto non sono ansia o paura, ma piuttosto una dolorosa riluttanza...

"La vita è piena di incertezze. L'amore è fugace e anche i ricordi più duraturi possono svanire.
Perdere un ricordo è come perdere la vita: è la morte in mezzo a un'oscurità eterna."

Stavolta neanche il suo flebile sorriso riusciva a nascondere il dolore.
Oggi è un giorno di festa, ma questo sembra più che altro un addio.

"Bene, allora. Perché non mi parli di quell'idiota di Konbumaru?
Cosa c'è? Hai ancora paura che una vecchia megera come me possa rubartelo?"