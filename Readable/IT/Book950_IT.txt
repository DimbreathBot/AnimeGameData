(Sembra il diario di un soldato di stanza qui.)
...
Sono sinceramente confuso. Perché dobbiamo compiere tutti questi sforzi per catturare i Saurici di Natlan?
Il Flogisto, la costituzione fisica speciale, gli stati solido e liquido... Nomokonov sembra saperne più di me. So che ha lavorato come tecnico prima di unirsi ai Fatui.
Cerca sempre di spiegarmi tutto, ma quando parla ho sempre un grosso punto interrogativo sulla testa. L'Acquafuoco che ci hanno mandato da Snezhnaya è di maggior interesse per me.
...
Il nostro Signore non ha mai rivelato a cosa serve tutta questa ricerca sul Flogisto.
Quell'individuo che ha portato con sé da Natlan le ultime due volte sembra un tipo sospetto, ma mi fido del giudizio del nostro Signore. E poi non penso che sia compito mio preoccuparmi di queste faccende...
Un bicchiere di Acquafuoco e a dormire!
...
Nota per me: fai attenzione a non chiuderti dentro per errore.
Avrei voluto che qualcuno avesse visto la faccia di Vasily... Sembrava così orgoglioso di sé!
Di solito è una persona piacevole, ma estremamente intransigente quando c'è da fare qualcosa. Che noia.
Quel che è peggio è che oggi non c'è Acquafuoco da bere. Dannato Vasily, ha rubato la mia scorta!