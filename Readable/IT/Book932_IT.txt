Nel momento in cui scrivo, sono già stato sopraffatto da una grave malattia. Ahimè, grande Wayob, anche questa è la mia punizione.
Per accumulare ricchezze, ho sfruttato tutte le informazioni a cui avevo accesso come fattorino e ho truffato molte persone.
Alla fine, dopo l'incidente ho perso il mio lavoro di fattorino, e tutti i Mora guadagnati con le truffe sono diventati dei risarcimenti e poi mi sono ammalato gravemente... Ah, posso solo dire che questa punizione è un'agonia... Ciononostante, ho ancora delle cose che non riesco a togliermi dalla testa...
Come lo Yumkasauro che non mi ha mai abbandonato, il mio compagno.
Ahimè, non mi resta molto da vivere.
Ho rubato questo baule. È deplorevole, ma non avevo scelta... Non ho potuto che fargli fare la guardia a questo baule vuoto.
Speravo che, se il baule avesse attirato l'attenzione di qualche gentile passante, questi avrebbe potuto dare qualcosa da mangiare al mio compagno... Aiutarlo a sopravvivere. Sarebbe stato sufficiente.
Ora penserai che ti ho truffato, e forse provi solo rabbia nei miei confronti.
Puoi insultarmi quanto vuoi, sono soltanto un ratto spregevole che si aggira tra le ombre delle fogne, feccia che non si merita di far parte della tribù. MA! Non strappare questo biglietto e non spostare il baule, te ne prego!
A proposito, se ti va, puoi lasciare qualcosa nel baule in modo che la prossima persona che lo aprirà non si sentirà truffata. Sia io che il mio Saurico te ne saremmo grati...