Dopo quasi sedici giorni, sono finalmente riuscita a scrivere questi appunti prima del Festival del Sabzeruz.
Una volta terminato il festival, tu e Paimon probabilmente continuerete subito il vostro viaggio, quindi speravo di riuscire a darveli prima che ve ne andaste.
È una raccolta di leggende popolari riguardo a Sua Eccellenza Minore Kusanali, redatta grazie a una serie di interviste che ho condotto e trascritto.
Ho intervistato moltissime persone, ma temo solo in poche sapessero davvero qualcosa al riguardo...
In ogni caso, spero che vi saranno d'aiuto per la vostra ricerca.

Le riserve d'acqua di Borgo Gandharva vennero contaminate, costringendo gli abitanti ad allontanarsi molto per ottenere dell'acqua. Ma un giorno, improvvisamente, scoprirono che l'acqua era tornata potabile, e si dice che una luce verde vicino all'acqua venne avvistata la sera precedente. Tutti credono sia stata opera di Sua Eccellenza "Minore Kusanali."
Sembrerebbe possibile. La decontaminazione delle sorgenti d'acqua naturali richiede moltissimo tempo. Sua Eccellenza Minore Kusanali comparve a Borgo Gandharva, quindi?

"Dopo la scomparsa della mamma avevo il terrore del buio e non riuscivo a dormire. Ma un giorno cominciai a sentire una voce che parlava con me fino a che non prendevo sonno. Una gentile signora mi ha detto che Sua Eccellenza Minore Kusanali sta vegliando su di me."
Povero bimbo. Spero che il Festival del Sabzeruz lo renda un po' più felice. Mi ricorda una cosa che mi successe in passato. È davvero una dea gentile.

"Ci fu una volta in cui alzai un po' troppo il gomito, perdendo del tutto la capacità di trovare la strada verso casa. Dopo aver svoltato, avrei potuto giurare di aver visto Sua Eccellenza Minore Kusanali. Era alta, con braccia estremamente muscolose, e mi prese al volo quando scivolai. Il giorno dopo, mi svegliai ai piedi di un albero. Sono sicuro che si sia presa cura di me!"
Mmmh... Non so che valore abbia questa storia. Probabilmente si trattava di un normalissimo albero, no?

(Questi racconti popolari, arricchiti con le opinioni e le citazioni di Dunyarzad, rendono ogni pagina estremamente fitta.)