Negli ultimi tre mesi, Amber ha avuto qualche problema con le Bacche uncinate. Mentre era in ricognizione, la sua uniforme e le sue calze sono state strappate dai loro uncini affilati e, sfortunatamente, le attività da svolgere erano talmente tante che non c'era tempo per farle riparare.
La divisione logistica dei Cavalieri le aveva dato inizialmente tre set di uniformi dello stesso tipo, quindi rovinarne uno non era necessariamente un grave problema. Ma Amber amava molto quei tre set e si sarebbe dispiaciuta indipendentemente da quale fosse stato strappato.
Anche il design di Baron Coniglio si basava su quello delle uniformi, ricordò Amber con un senso di tristezza.

Così, una volta terminata la missione, Amber aveva provato a ricucire l'uniforme rovinata, ma nonostante le sue doti eccellenti, i segni del rammendo erano ancora evidenti nel tessuto.
Tuttavia, Amber avrebbe ricevuto un'uniforme nuova un paio di settimane dopo, durante l'incontro di fine anno dei Cavalieri.
Era un tantino più ufficiale, la stoffa era più decorata... e si diceva fosse anche più a prova di uncini della versione precedente.
"I Cavalieri di Favonius desiderano regalare a te, la nostra unica e sola Vigilante, dei nuovi vestiti! Grazie per tutto ciò che hai fatto finora per noi." Così disse Hertha, capitano della divisione logistica.