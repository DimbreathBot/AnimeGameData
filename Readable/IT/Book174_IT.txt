—Atto I: Sui pesci e l'acqua—
Protagonista maschile: Fan Jie
Protagonista femminile: Zixin
Personaggio comico: Nonna Zhang

Scena I
(Entra Zixin vestita di blu)
(Ad alta voce)
Zixin: "La marea riflette monti e colli, e una leggera brezza accarezza i coralli".
(A parte)
Zixin: "Sono la figlia di un pescatore e sono cresciuta sul molo. Quest'anno compirò sedici anni".
Zixin: "Ormai i miei genitori sono anziani. Che altra scelta ho, se non prendere in mano i remi? Sembra che io sia destinata a passare la vita sull'oceano".
(Dongtang, lento, innig)
Zixin: "Corda della barca alla mano, lancio la rete sui pesci che nuotano liberi. Sarà vendendoli che sosterrò la mia famiglia".
(Zixin lancia la rete, per poi tirarla indietro)
(Dongtang, appassionato)
Zixin: "Ogni giorno è difficile, che sia sotto il sole, la luna o le stelle. I ricchi vivono con sregolatezza, mentre i poveri devono impegnarsi. È così che vanno le cose".
Zixin: "Anch'io invidio lo sfarzo esibito dalle donne ricche, ma non mi sono mai pianta addosso, nonostante al polso non abbia altro che un filo di perle".
Zixin: "Non ho nulla da mostrare, se non spoglie pareti. Non ho altro che ciò che costruisco da sola".
(Zixin lega la barca al molo e salta sulla sponda)
(Dongtang, senza misura)
Zixin: "È il momento di andare a vendere il pesce per strada".
(Zixin esce)

Scena II
(Entra Zixin con in mano un cesto)
(Dongtang, straziante)
Zixin: "Pesce fresco, pesce fresco! Compratelo qui, compratelo ora!"
(Entra Nonna Zhang con in mano un cesto di fiori)
(Sprechgesang)
Nonna Zhang: "Guarda quel pesce (il pesce agita la coda, bagnando Nonna Zhang), com'è agguerrito! Sarà ottimo nella zuppa!"
Nonna Zhang: "Fradicia così dalla testa ai piedi, non sembro una giovane bellissima e truccata a festa?"
(A parte)
Zixin: "Nonnina, come ti chiami?"
Nonna Zhang: "Puoi chiamarmi Nonna Zhang. Vendo fiori su questa strada".
Nonna Zhang: "Cara, una ragazza con la voce dolce come la tua non riuscirà a vendere neanche un singolo pesce prima che faccia buio".
Nonna Zhang: "Sarai anche bellissima, ma non riempirai mai la pancia se continui a essere timida e a non alzare la voce".
(Zixin abbassa la testa)
(A parte)
Zixin: "Sei davvero simpatica, nonnina".
Zixin: "Oh, no... Dove..."
Nonna Zhang: "Cos'è successo?"
Zixin: "Il filo di perle che porto sempre al polso è sparito. Non lo tolgo mai! Com'è potuto accadere?"
(Entra Fan Jie, con indosso gli abiti di scena colorati e con in mano il filo di perle)
(Dongtang, andante calmo)
Fan Jie: "Come un corvo che grida il vero oltre le onde, un filo di perle mi apparì all'orizzonte".
(A parte)
Fan Jie: "Mi chiamo Fan Jie, al vostro servizio. Mi guadagno da vivere facendo lavoretti insoliti al molo. I miei fratelli mi hanno scelto come loro capo".
Fan Jie: "Il filo di perle che ho trovato oggi dovrebbe appartenere a quella signorina".
Fan Jie: "Voglio ridarlo alla sua legittima proprietaria, ma non voglio venire accusato di alcun atto indecoroso".
Fan Jie: "Forse dovrei controllarle il polso e vedere se ha i segni delle perle".
(Dongtang, preludio di 12 battute, irato)
Fan Jie: "Sotto il sole cocente e l'aria afosa, la vendita del pesce non è forse faticosa?" 
Zixin: "Il mio pesce è fresco, garantisco io! Che sia da friggere o in un bel bollito".
Fan Jie: "Quei pesci sono feroci come tigri, non si fermano neanche un secondo".
Fan Jie: "Ti andrebbe di farti avanti e dirmi chi sei?"
(Zixin si fa avanti)
Fan: "Queste perle stupende non possono che appartenere a una signorina altrettanto stupenda".
(Dongtang, appassionato)
Zixin: "Il mio cuore mi dice che forse quest'uomo è un pesce lesso che si sta prendendo gioco di me. Non mi farò ingannare dalle assurdità che dice".
Zixin: "Mi giro verso di lui con gli occhi spalancati e gli faccio una bella ramanzina".
Zixin: "Le canaglie come te non hanno dignità!"
(A parte)
Fan Jie: "Signorina, non c'è bisogno di arrabbiarsi. Volevo solo controllare che sul tuo polso ci fosse il segno delle perle".
Fan Jie: "A quanto pare è vero: la proprietaria di queste perle sei davvero tu. Ora che te lo ho riconsegnate, non dovrai più preoccuparti".
Fan Jie: "Mi chiamo Fan..."
(Fan Jie fa una pausa, si copre la bocca e si gira. Fan Jie esce.)
Fan Jie: "Ora devo andare, ah".
(A parte)
Zixin: "Oh, mio eroe, aspetta..."
(Dongtang, lento, innig)
Zixin: "Il mio cuore timido mi ha portata a offendere un uomo giusto".
Zixin: "Non ricordo più il nome del mio eroe. Cosa posso fare per ringraziarlo?"
(A parte)
Zixin: "Che vergogna..."
Nonna Zhang: "Mia cara, non è forse opera del destino? Una bella ragazza come te ha finalmente incontrato il suo nobile eroe".