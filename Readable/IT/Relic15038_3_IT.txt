
Era l'epoca in cui la marea oscura si levava dai confini del cielo e gli eroi guidati dal sole partivano alla conquista.
Molte furono le cose che accaddero di cui non esiste menzione nella storia dell'umanità.

Quando gli eroi, radiosi come il sole, lasciarono i loro villaggi isolati e si addentrarono in regni proibiti e inaccessibili per donare loro la benedizione della Wayob,
gli antichi draghi erano spariti dalle terre su cui un tempo regnavano, e il suolo e le sorgenti più fertili avevano assunto nuovi colori.
I palazzi e i templi costruiti sulle rupi di magma avevano perso il loro splendore, e attendevano in silenzio il giudizio finale.
In questo regno surreale, tagliato fuori dal mondo esterno, l'era degli antichi si appropinquava alla sua fine.
Nelle oscure terre della notte, gli esseri sacri continuavano a discutere su chi avrebbe avuto il compito di emettere il giudizio finale.

Era un eroe senza profezia, un campione inenarrato in nessun disegno.
A quel tempo, i capi delle tribù avevano abbandonato la grande causa dell'uccisione dei draghi malvagi, a favore della lotta per il potere.
I loro guerrieri si lanciavano in guerre infinite, sopravvivendo affidandosi a bestie feroci.
In quei giorni, dalle terre oscure emerse un re, sfolgorante come l'aurora, caldo come un bacio di primavera.
Indossando una corona di fiori dorati e brandendo una spada d'ossidiana, egli visitò una tribù dopo l'altra.

I disaccordi nati dalla spada possono essere risolti solo con la spada, e le illusioni create dall'ambizione possono essere abbattute solo da un'ambizione ancora più forte.
E colui che pensava di dominare l'evoluzione non avrebbe mai immaginato che i più forti avrebbero dato una risposta che non fosse conquista o massacro.
Illuminati dai raggi del sole, le tribù concordarono una tregua, e le sacre entità del reame notturno lasciarono da parte i propri litigi per offrirgli la corona.
L'alba di una nuova era è ormai alle porte. Quando quella luce illuminerà il mondo, anche le bestie dell'oscurità non avranno più rifugio.