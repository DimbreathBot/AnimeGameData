(Notlar sanki yıllardır burada unutulmuş gibi. Kuru çöl rüzgarları yüzünden kağıtlar kuruyup dökülmüş. Kumların henüz onları yutmamış olması gerçekten de tuhaf...)
... Kadının fetüs hareketleri daha şiddetli hale gelmeye başladı. Artık uzun yürüyüşlere dayanamıyor. Ancak henüz pes etmediler, kuzeye doğru yola devam etmek istiyorlar... Başka bir yer olsa şaşardım zaten. Yasak olduğu için İLLAKİ Vourukasha Vahası'na gitmek zorundalar. Hıh.
...
... Göçebeler bizi sıcak karşılamayabilir. Onları uyardım ama yok, hiç dinlerler mi beni?
...
... "Babel. Kız olursa adı bu olsun." dedi adam. Kadının ne kadar güzel gözleri olduğunu ancak o an fark edebildim. Sanki vahada batan akşam güneşi gibiydi.
... Neydi onların isimleri? Hiç dikkat etmedim çünkü akılda tutmaya ne gerek var ki? Kendini öldürtmeye çalışan iki aptal sadece, orası kesin. Kadın bir bilge ailesindenmiş, adam ise daha düşük seviyeden. Belki birkaç nesil önce çölden gelmiştir. Bebek beklemelerine rağmen çöle gelmelerine şaşmamalı. Çölde kaybolan dikkatsiz çiftlerle daha önce çok karşılaştım...
...
... Adam yine bir başına çıkıp gitti. Bu konuda yapabileceğim bir şey yok. Ne de olsa paramı o veriyor... Fakat bu hamile kadına neden tek başıma ben eşlik etmek zorundayım?