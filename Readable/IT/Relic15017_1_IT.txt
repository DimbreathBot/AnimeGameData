
Quando vennero fondati i Milleliti, Liyue era ancora un luogo selvaggio e pericoloso.
Gli anziani delle città, dei villaggi e delle tribù giurarono fedeltà con un calice d'oro.
In segno di fedeltà a Rex Lapis e di dovere verso i loro compatrioti,
scelsero dei valorosi soldati da tutte le regioni. Questi soldati divennero noti come Milleliti.

Scesero in battaglia con uno Yaksha, combattendo dalle retrovie. Anche loro bevvero da quel calice dorato.
Era un ultimo brindisi al maestoso e caritatevole Signore di Geo. Con lo sguardo fisso davanti a loro, si precipitarono nell'Abisso.
Centinaia di anni dopo, un avventuriere presuntuoso recuperò il calice dalle profondità della Voragine e ne eliminò le imperfezioni.
Miracolosamente, il calice rimase intatto e immacolato nonostante il passare del tempo. L'oscurità di quel regno sotterraneo non era riuscita a privarlo del suo splendore.

Passarono ancora altri secoli. La gente di Liyue raccontava di un'epoca di catastrofi e di uno Yaksha senza nome,
di storie di eroi provenienti da patrie disparate e diverse regioni che si erano raccolti sotto un'unica bandiera per sconfiggere l'Abisso...
Il calice veniva sempre citato, e veniva sempre ricordato come il sangue di coloro che erano ormai scomparsi rimaneva chiaro e immacolato come il giorno in cui era stato versato.
