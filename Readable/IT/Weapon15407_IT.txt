
Nel Porto di Liyue si riversano persone provenienti da tutto il mondo, con grande orgoglio della città.
La marea di gente porta con sé anche tesori esotici.
Quest'arco composto è di piccole dimensioni, ma il suo design unico e l'eccellente lavorazione lo hanno reso più devastante della gran parte degli archi lunghi comuni.
È anche più difficile da mantenere rispetto ad altri archi. Perché non è semplicemente un'arma, ma il culmine della saggezza di un regno straniero.

Realizzato da uno studioso straniero, questo arco composto è stato modificato con una puleggia.
Lo studioso non aveva a cuore la violenza e non aveva alcun desiderio di vedere il sangue versato.
Ma ipnotizzato dalla curva dell'arco teso, e dalle frecce della faretra in volo,
fu motivato a trasformare l'arco composto e renderlo più potente.

Lo studioso sapeva fin dall'inizio della sua impresa cosa sarebbe diventata la sua creazione: uno strumento di guerra, che non avrebbe portato altro che morte.
Ma era perso nella sua ricerca di perfezionare sia la struttura che i materiali,
e non ci sarebbe stato modo di fermarlo mentre fuggiva da questa realtà.

Tuttavia un giorno l'arco fu preso da un soldato, che prontamente abbatté un'oca selvatica.
"Questo è l'arco che cercavo",
disse il soldato senza cuore, lodando l'arma nelle sue mani,
mentre l'ultimo grido dell'uccello che uccise gli trafiggeva il cuore, proprio come la sua freccia aveva trafitto quello dell'animale.
