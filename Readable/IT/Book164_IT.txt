Tipi solitari e misteriosi

Tra gli Hilichurl, c'è una creatura grossa e misteriosa che possiede sia enorme forza fisica che la capacità di controllare gli elementi. Questa specie usa le proprie capacità elementali per potenziarsi fisicamente, ovvero per proteggersi o per aumentare la forza bruta dei loro attacchi. La combinazione di questi due fattori li rende quasi imbattibili.

Il resto della tribù chiama questi potenti Hilichurl "Lawa", un appellativo molto rispettoso che potrebbe venire tradotto come "re" o "capo". Tuttavia, i Lawa non comandano assolutamente sulla tribù, anzi, questi colossi preferiscono starsene soli, lontani dagli sguardi di riverenza degli Hilichurl più piccoli.

Gli avventurieri incontrano molto di rado queste creature. In ogni caso, persino i più esperti ci penserebbero due volte prima di partire per una spedizione verso le aree in cui potrebbero vagare dei pericolosi Lawa.