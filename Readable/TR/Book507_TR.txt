
Ayrıntılar: Bu metin, Vahumana'nın "Perdeleri Kaldırmak" adlı projesinin sponsor olduğu bir dizi esere aittir. Henüz numaralandırılmamıştır.

Yazar: Aqaba

Özet: Tatarasuna bölgesi, Inazuma'nın demircilik endüstrisi için her zaman önemli bir yer olmuştur. Burada iki olay meydana geldi ve ilkinin arkasındaki ayrıntılar halen belirsizliğini korumaktadır. Bununla birlikte, meydana gelen olayların perde arkasında gizli bir geçmiş olabileceğine inanıyorum. Bu yüzden, bu makale mevcut verilerden yola çıkarak nelerin yaşanmış olabileceğini analiz etmeye çalışacaktır.


Anahtar kelimeler: Tatarasuna bölgesi; Gokaden Raiden; Mikoshi Nagamasa.

Giriş: Bu makale, danışmanım Bay Rumi'nin "Tatarasuna'nın Muhtemel Gizli Masalları" konulu raporundaki çalışmalarını sürdürmekte ve genişletmektedir, ayrıca bu araştırma kapsamını daha da ilerletmeyi amaçlamaktadır. Verilere göre, Inazuma'nın kılıç dövme teknikleri esasında Şogun Raiden olarak da bilinen Elektrik Hükümdarı'ndan miras kaldı. Hükümdarlardan miras aldıkları sanatları kullanan Inazuma halkı, kendilerini dövme işlerine adadılar. Bununla birlikte, demircilik endüstrisinin temel direklerinden biri olan Tatarasuna'nın eritme merkezi hakkında metal işçiliğinin çelik doğasına pek de uymayan tuhaf söylentiler dolaşıyor. Oradaki Mikoshi ve Niwa Klanları garip tipli yabancı bir tamirci ile birlikte, meydana gelen olayların ardındaki gerçeği araştırmamız için ihtiyacımız olan üç sezgiyi oluşturuyor.


Ana Metin

Tatarasuna bölgesinden gelen tuhaf notlar. İçeriği ise şu şekilde:

1
"... Belki haddimi aşıyorum ama Bay Nagamasa'nın kılıç yaparken daha mutlu olduğunu düşünüyorum..."
"... "Mikoshi" adının lekesini temizleme takıntısı onu içten içe yiyor olmalı..."

2
"... Müfettiş birkaç külçe Yeşim Çeliği aldı..."
"... Bay Katsuragi, Yardımcı Cephanelik Subayı ile gecenin geç vakitlerine kadar demircilik hakkında konuştu."


3
"... Sonunda bir adet nagamaki yaptık. Ona Daitatara Nagamasa adını verdik..."
"Müfettişin keyfi yerindeydi ve Yardımcı Cephanelik Subayı ile..."
"... Nozomu, Daitatara Nagamasa'nın güzelliğine öylesine çarpılmıştı ki hemen resmini çizmeye başladı..."


4
"... Müfettiş öfkeye kapıldı ve Katsuragi'yi kılıçla kesti. İri kılıç vücudunda derin bir kesik bıraktı... Kendi nagamakisini ocağın ateşine fırlattı..."
"... Nozomu o emre uymadı ve tamamen erimiş silahı ocaktan çıkardı... Elleri korkunç derecede yandı..."


5
"... Nozomu o gece öldü. Bay Katsuragi görevini kötüye kullanmış olabilir ama bunu iyi niyetinden yaptığını düşünüyorum..."

6
"... Kinjiro, nagamakiyi ve Nozomu'nun çizimini Silah Deposunda sakladı..."
"... Nagamasa sert olsa da doğru ile yanlışı ayırt edebilir. Yine de onu ikna etmek zor. Nagamasa adı saflık takıntısı olan kimseyi ifade eder... Bununla birlikte ben ve Tatarasuna'daki bazı aileler Nagamasa'nın annesi Chiyo ile ilgili yaşananlardan dolayı onu suçlamıyoruz; ona güveniyoruz..."
"... Ayrıca onunla birlikte Daitatara Nagamasa'yı yapmanın verdiği zevki unutamıyorum..."

7
"Biz çekilmeden önce Silah Deposu Anahtarını üç parçaya ayıracaktık. Çalınmasın diye birisini Müfettişe, bir diğerini Cephanelik Subayına verip, sonuncusunu da Tatarasuna'da bırakacaktık."
"Ama aceleden ne Müfettişi ne de Cephanelik Subayını bulabildik. Ben de başka bir seçeneğim olmadığından üç parçayı da Tatarasuna'daki hazine sandıklarında sakladım..."


Daha önce bahsi geçen yedi not, Tatarasuna bölgesine dağılmış. Yedi nottan altısı sağlam ancak hepsi oldukça eski görünüyor, sonuncusu ise biraz daha yeni duruyor. İlk altı not ile sonuncu notun farklı zaman dilimlerine ait olduğuna inanıyorum, ancak aralarındaki bu zaman uçurumunun doğrulanması gerekiyor. Bahsi geçen olaylar birbiriyle oldukça tutarlı olduğu için ilk altı notun içeriği de birbiriyle alakalı olmalı.
Rumi bir zamanlar "Tatarasuna'nın Muhtemel Gizli Masalları"nda (bundan böyle "Gizli Masallar" olarak bilinecektir), geçmişte Sumerulu araştırmacıların Sakoku Fermanı yürürlüğe girmeden önce Tatarasuna ve Inazuma'nın kültürel tarihlerini araştırdıklarından bahsetmişti. "Kültürel Masallar" yazıldığından bu yana burası biraz bakımsız kalmış olsa da ilk makalemi yazdığım zamandan beri durum epey düzeldi. Her şeye rağmen eskiden büyük bir sanayi bölgesi olan bu yer halen en yaşanılmaz bir yer olmaya devam ediyor ve Tatarasuna sakinleri sulak arazilerin yanında yaşıyor ve oraları mesken tutuyor. Oranın sakinlerine sorulduğunda Tatarasuna'nın altın çağını yüzyıllar önce Cephanelik Subayı Niwa, Yardımcı Cephanelik Subayı Miyazaki ve Müfettiş Mikoshi Nagamasa zamanında yaşadığını söylediler. Ancak, bölgeyle daha derin bağları olan yerliler arasındaki yaşlılar da anavatanlarının geçmişiyle ilgili garip söylentilerin olduğunu vurguladılar.
<color=#FFCC33>Bu söylentilerin çoğu, Inazuma halk tarihinin çok tipik bir özelliği olan "youkailer" etrafında dönüyordu. Bununla birlikte, çok küçük bir kısım "yabancı" kelimesinden bahsediyordu. Yabancıların, Inazuma'da ne geleneksel ne de yaygın bir youkai olmadığı bilinir. Bu gerçek, araştırmacıları daha derinlemesine araştırma yapmaya sevk etti ve sonunda aşağıdaki bilgiler gün ışığına çıktı:</color>
<color=#FFCC33>- Yabancı bir tamirci bir zamanlar Tatarasuna'yı ziyaret etmişti. Söylentiye göre göç etmesinin nedeni, bilgi alışverişinde bulunmak ve yerlilerle ilişkiler kurmakmış. Ancak tamirci şüpheli biçimde davranıyordu ve genellikle önemli veya kısıtlı alanlarda dolaşıyordu. İnsanlar onu vazgeçirmeye çalıştıklarında ise dudaklarından sadece kimsenin anlamadığı mırıltılar çıkıyordu.</color>
<color=#FFCC33>- Tamirci, fırının durumunu kontrol etmek için sık sık ona bakıyordu. Yerel sakinleri de rahatsız edici bir tarzda uzun uzun izlerdi.</color>

<color=#FFCC33>İçinde bulunulan çağa bakılırsa, Tatarasuna gibi yerlerde kültürler arası teknik bilgi alışverişini görmek pek de alışılmadık bir durum değildi. Dalgalar boyunca seyahat ettikten sonra, yabancı uzmanların bölgede hoş karşılanmaları da muhtemelen mantıksız değildi. Ancak bu bilgi alışverişinden kısa bir süre sonra felaket geldi. Bu da bu olaylar arasında yüksek bir nedensellik potansiyeline işaret etmektedir. Her nasılsa bazı mevcut sakinler, bu varsayımların sadece atalarının olayların gerçekte nasıl geliştiğine dair teoriler oluşturmaya çalışan aşırı aktif hayal güçlerinin sonuçları olduğuna inanıyor.</color>

Inazuma'dan gelen tarihi belgelere göre, Tatarasuna ile ilgili kişilerin bir listesi burada derlenmiş. Kayıtlar, yöneticilerden başlayarak aşağıdaki gibi:

Cephanelik Subayı - Niwa
Tam adı Niwa Hisahide. Bir zamanlar Isshin Sanatının varisi ve Niwa Klanının halefiydi. Ailesi, Akame ve Kaedehara klanlarıyla birlikte "Isshin Sansaku" olarak biliniyordu. Kayıtlara göre Niwa, bölge ve halk yönetiminde olağanüstü yetenek sergileyen mütevazı ve zeki bir kişiymiş. En son nerede olduğu bilinmiyor ancak olaydan sonra Tatarasuna'yı ailesiyle birlikte terk ettiğinden şüpheleniliyor.

Yardımcı Cephanelik Subayı - Miyazaki
Tam adı Miyazaki Kaneo. Bir zamanlar Niwa'nın ikinci komutanıydı. Aslen nereli olduğu bilinmiyor ve öncelikle Niwa'ya demircilikte ve personel yönetiminde yardımcı oldu. Hoş bir mizacı vardı ve bölgede bir Mikoshi Nagamasa da dahil birçok arkadaşı vardı.

Müfettiş - Mikoshi Nagamasa
Mikoshi Klanının halefi, Oni savaşçı Mikoshi Chiyo'nun evlatlık oğlu ve "Halef Iwakura" olarak da bilinen Mikoshi Michihiro'nun küçük evlatlık kardeşi. Annesi kayıp olmasına ve erkek kardeşi tarafından terk edilmesine rağmen, Nagamasa tek başına ailenin adını taşıdı ve geçmişlerindeki bu utancı silmek için her gün çabaladı. Kayıtlarda Mikoshi Nagamasa'nın inatçı biri olduğundan bahsedilse de aynı zamanda ahlaki erdeme ve dürüstlüğe sahip bir kişi olduğuna da dikkat çekiliyor. Çeşitli kayıtlarda, kendini geliştirmek için kılıçlar dövdüğünden ve yeteneklerini daha da geliştirmek adına Miyazaki'den özellikle özel eğitim istediğinden bahsedilmektedir. Ancak ünlü kılıç Daitatara Nagamasa'yı dövdü ve halen bilinmeyen sebeplerle astı Katsuragi'yi öldürmek için bu kılıcı kullandı.

Ast - Katsuragi
Katsuragi'nin tam adı ve geçmişi halen bilinmezliğini koruyor. Özenle seçtiğim tüm materyallerde onunla ilgili henüz kişisel bilgilere rastlamadım. Mikoshi Nagamasa'nın astlarından biri olarak o, gençliğinde Nagamasa tarafından kurtarılan sadık bir savaşçıydı. O andan itibaren, iyi günde kötü günde efendisine bağlı kalacağına ve kendisinden istenirse hayatını hizmete adayacağına dair yemin etti.

<color=#FFCC33>Tamirci</color>
<color=#FFCC33>Uzun zamandır birçok metni ve belgeyi derinlemesine araştırdım ama onun geçmişine dair ufacık bir ipucunu dahi çözemedim. Ancak Tatarasuna olayının ardından tamirciyle ilgili söylentiler azaldı. Ben, tamircinin muhtemelen aşırı olgunlaşmış hayallerin bir ürünü olmasından ziyade, onun gerçekten var olduğunu ve hatta belki de Tatarasuna'da meydana gelen olaylarda parmağının olduğunu bile düşünüyorum.</color>


(Görünüşe göre bu makalenin geri kalanı tamamlanmamış... Yine de kesin olan bir şey var, o da içerisinde birçok düşüncenin yer aldığı.)
