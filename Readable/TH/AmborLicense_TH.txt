1. เตรียมตัวให้พร้อมทั้งสภาพร่างกายและจิตใจก่อนบิน

2. พุ่งตัวออกจากพื้นที่สูงชัน หรือกระแสลมแรง

3. ตรวจสอบกระแสลมในขณะที่ใช้เครื่องร่อนเวหาบินอยู่ เพื่อรักษาสมดุลของตัวเอง

4. กรุณาเคารพกฎหมายการร่อนเวหา และใช้เครื่องร่อนเวหาในวันที่ระบุไว้ในใบอนุญาตเท่านั้น

5. รักษาสมดุลของคุณไว้ในระหว่างทำการร่อนบิน และพับเก็บเครื่องร่อนเวหาเมื่ออยู่ในระยะความสูงที่ปลอดภัย

6. ห้ามดื่มก่อนหรือระหว่างใช้เครื่องร่อนเวหา!


กรณีการละเมิดต่างๆ:

1. ชาวเมือง Mondstadt นาม Rudolf กระโดดจากชั้นสองของบ้านเพื่อกางเครื่องร่อนเวหาให้ลูกสาวประทับใจ ผลคือกระดูกขาซ้ายร้าวและกล้ามเนื้อบริเวณสะโพกบวมช้ำ อุบัติเหตุนี้เกือบจะทำให้ Lily ต้องเสียพ่อของเธอไป Rudolf ได้รับหมายแจ้งเตือนและถูกระงับใบอนุญาตการใช้เครื่องร่อนเป็นเวลาหนึ่งปี

2. นักท่องเที่ยวนาม Alice สร้างกระแสลมด้วยการระเบิด Anemo Slime หลายตัวที่ Windrise แล้วใช้มันลอยพุ่งขึ้นไปด้วยความเร็วขณะกางเครื่องร่อนเวหาไปด้วย นักผจญภัยในตำนานผู้นี้ได้ทำกายกรรมระบำกลางอากาศ กลางเมือง Mondstadt ซึ่งทำให้ได้รับความสนใจอย่างล้นหลาม ต่อมา Jean ผู้เป็นรักษาการผู้บัญชาการของกองอัศวินแห่ง Favonius ได้เรียกเขาไปพบพร้อมกับกักตัวไว้เป็นเวลาสิบวัน

3. เพื่อแสดงความสามารถในการเล่นพิณที่เข้าข้างตัวเองของเขา นักกวี José ได้พยายามดีดพิณไปด้วยระหว่างที่กำลังใช้เครื่องร่อนเวหาพร้อมกับร่ายบทกลอนยาวไปในเวลาเดียวกัน
หลังจากสิบนาทีแห่งการร้องพึมพำกับเสียงพิณที่ไม่เป็นเรื่อง Six-Fingered José ที่อ้างตัวว่าเป็นกวีผู้ไม่เป็นรองจาก Barbatos ก็ตกลงมากระแทกกับสระน้ำศักดิ์สิทธิ์ท่ามกลางสายตาประชาชนชาว Mondstadt กว่าครึ่งเมือง โชคดีที่ Barbatos มักจะปกป้องผู้คนที่ไม่ค่อยระวังตัวอยู่เสมอ แต่พิณและเครื่องร่อนเวหาของเขานั้นเสียหายอย่างหนัก ส่วนนักกวีผู้นั้นบาดเจ็บเพียงเล็กน้อย José ถูกระงับใบอนุญาตการร่อนเวหาเป็นเวลาห้าปีในข้อหาการร่อนเวหาโดยประมาท และให้บำเพ็ญประโยชน์แก่สาธารณะเป็นเวลาสามเดือน

