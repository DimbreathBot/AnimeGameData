Mi chiamo Nagato. Amenoma Yuuya mi ha ferito e si è preso la mia spada più preziosa. L'ho inseguito, ma non sono riuscito a prenderlo. Ero così stanco che mi sono sdraiato qui per riposare. Pensavo che sarei morto: il mio stomaco non smetteva di sanguinare! Ma, a quanto pare, uno strano potere mi ha fatto rimanere in vita...
Perché ha rubato quella spada? Gliel'avrei venduta! Ha anche dato fuoco al mio magazzino!
Ah, che patimento! Chissà come mai, però, non sto perdendo i sensi? Non posso far altro che scrivere per distrarmi dal dolore.
Che ne sarà di Sachiko, Yuuichi e Yuuji?
Mi dispiace per loro, sul serio. Soltanto ora capisco quanto fossi ancorato alle mie idee e cieco di fronte alla mia ossessione! Devo essere stato maledetto...
Ho accumulato tutti quegli oggetti strani e bizzarri, ma nessuno mi ha mai dato un briciolo di felicità o di calore. Mettendo tutto insieme, non sarebbe comunque valsa una sola parola dalla sua bocca.
Grazie... e scusami per averti deluso, Sachiko.