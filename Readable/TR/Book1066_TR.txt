Şu Asha tam kötüye alamet. Neden çiçek tarlalarını uğursuz renklere boyamaya bu kadar takmış ki kafayı? Dün morlu turunculu bir keşmekeş vardı, çöldeki uçan yılanlara benziyordu. Dünden önceki gün de kırmızı ve yeşilin korkunç bir çatışması vardı, üstelik farklı boyutlarda ve şekillerde çemberler çizilmişti. Bir kere baktım ve durup bir süre nefeslenmem gerekti, yoksa kalp çarpıntısından gidecektim. Yaratık kendini sanatçı sanıyor olabilir fakat "sanatı" absürtlük derecesine varan bir avangartlığa sahip. Bunlara bakmaya kim dayanabilir ki?

Son zamanlarda bütün vaktimi ona karşı savaş açarak geçiriyorum. Hatta bir keresinde oyun alanına girmesine engel olabilir miyim diye düşündüm ama alan fazla büyük. Ashanın izlediği yola engel koymaya çalıştım ama çiti bitirince fark ettim ki lanet şey Yumkazorlardan bile yükseğe sıçrayabiliyor. Gardımı bıraktığım an "sanatsal faaliyetlerine" geri döndü. Yemin ederim kafayı yiyeceğim ya. Ne kovalayabiliyorum ne de yakalayabiliyorum. O boyuyor ben siliyorum, silmesi de çok uzun sürüyor. İşimi bitirip soluklanmak için kafamı kaldırınca bir sonraki boyamasını yaparken görüyorum. Benimle bir zoru mu var acaba? Her gün bir o boyuyor bir ben siliyorum, bir o boyuyor bir ben siliyorum, bir o boyuyor... Bereket Kolektifindeki şu spor manyağı koç bile benim kadar yorulmuyordur, o kadarını söyleyeyim...

Tatil köyü açılmak üzere, bu durum böyle devam edemez artık. Bugün nihayet gururumu bir kenara bırakıp yalvardım. "Lütfen ey yüce Asha, boya yapmayı bırak artık. Huzur içinde yemek yiyip uyuyayım." Anlamadığım bir dilde cırıldadı... Ama boyamayı bıraktı.

Güzel. Tarlaları boş bırakalım... Güzelliğin en güzel formudur boşluk.

Nihayet gidip yemek yiyebilirim, umarım Asha bana daha fazla zaman tanır... Yoksa bunu ne kadar sürdürebilirim bilmiyorum.