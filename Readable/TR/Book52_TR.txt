-Jueyun Gölü-
Uçurumun kenarında bir otacıyla karşılaştım, kırılan kemiği sabitlememe yardımcı oldu. Acıdan bayılıyordum az kalsın. Bitki toplayıcısının dediğine göre, Harabe Muhafızıyla karşılaşıp buraya gelen çoğu insan, genelde benim gibi tek parça çıkamıyormuş... Her işte bir hayır vardır diyelim.

Yukarıdan bakınca, Jueyun Gölü insan eli değmemiş gibi görünüyor. Ayrıca sisle kaplı olmasının yanı sıra bu sisin yoğunluğunun da bilinmemesi, gölü daha da gizemli kılıyor. Taş ormandan tuhaf sesler geliyor. İçeride aydınlanmış yaratıklar mı, yoksa kutsal varlıklar mı var bilemiyorum. Sesleri, tüylerimi diken diken etti ama. Şansım yaver giderse, buradan bir parça kaliteli kehribar ya da çok değerli şifalı bitkiler toplayabilirim. Geçmişte görece yoksul olan köylülerin Liyue'de şifalı bitki satarak zengin olduğunu biliyorum, benim de aynısını yapmamam için hiçbir sebep göremiyorum.

Akşam sağanak yağmur yağdığı için uçurum tırmanılamayacak kadar kaygandı. Ayrıca tırmanış ipimi ve baltamı da bulamadım. Çok tuhaf, aslında eşyalarını kaybeden birisi de değilimdir hiç... Eminim dağda dolaşan canavarlardan biri, ben o tarafa doğru bakmıyorken eşyalarımı yürütmüştür! Belki de bir tilkidir...

Günlerce hiçbir sonuca varmayan arayışların ardından, birkaç şifalı bitki bulabildim ve artık geri dönüş hazırlıklarına başlıyorum. Son bir arama yapmak istiyordum ama burası ödümü koparıyor. Gece olur olmaz, her yerde beni takip eden gölgeler görüyormuş gibi hissediyorum... Ayrıca türünü bilmediğim bir canavarın kan dondurucu bağırışları, artık her yönden gelmeye başladı ve bu bağırışlar gitgide yaklaşıyor...

Dağdan aşağı inerken eski bir şarap şişesi gördüm. Şişeyi kaynak suyuyla yıkadım, iyi durumdaydı. Bunu Dongdong'a hatıralık olarak verirsem beğeneceğine eminim. Bu hazineyi bana bir Adeptus hediye etti derim.