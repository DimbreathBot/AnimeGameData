บทกลาง

ว่ากันว่าในอดีต สมัยที่มนุษย์ปุถุชนยังอ่อนแอ มีอายุขัยสั้น และยังไม่เคยข้ามมหาสมุทรมา Inazuma นั้นเป็นดินแดนของทานูกิ
ทานูกิมีนิสัยขี้เกียจ จิตใจรวนเร ไม่เคยห่วงว่าวันพรุ่งนี้ของตัวเองจะเป็นยังไง และไม่เคยเก็บปัญหาไว้ให้ปวดสมองจนถึงวันรุ่งขึ้น ทำให้ตอนนั้น Inazuma เปรียบเสมือนสวนสนุกของทานูกิ ทุกๆ วันคืนงานเทศกาลที่แสนรื่นเริง

อย่างน้อย คนเฒ่าคนแก่ของตระกูลทานูกิ ก็เล่ากันมาแบบนี้

แต่พอพวกจิ้งจอกข้ามมหาสมุทรมา ก็ได้เปิดฉาก ทำสงครามกับตระกูลทานูกิเป็นเวลานับพันปี ทั้งสองฝ่ายได้รับความเสียหายหนัก แต่สุดท้ายแล้ว ก็ต้องหันมาเจรจากัน แม้ถึงตอนนี้ ทานูกิจะยังปากแข็ง ไม่เคยยอมรับว่าเป็นฝ่ายแพ้ แต่ก็ตัดต้น Thunder Sakura ที่มีขนาดใหญ่มโหฬารให้เผ่าจิ้งจอกไปแล้ว

แต่อย่างไรเสีย จิ้งจอกก็เป็นสิ่งมีชีวิตที่กะล่อน และรวนเรไม่แพ้กัน เล่ากันว่าในสงครามนับพันปีครั้งนั้น ก็มีจิ้งจอก และทานูกิโชคร้ายจำนวนไม่น้อย ที่ผันเวียนเปลี่ยนแปลงกระบวนท่าการต่อสู้ของตัวเองจนตาลายเพราะวิชาแปลงร่างนี้ ลืมไปว่าตัวเองเป็นใคร และอยู่ฝ่ายใด

ดังนั้น จึงมีมนุษย์ปุถุชนที่ไร้ซึ่งความสามารถ กำเนิดเกิดขึ้นจากมอนสเตอร์ที่กำลังงงงวยเหล่านี้

เดินเตร่ไปตามถนนที่คดเคี้ยวและตรอกซอกซอย ในขณะเล่าเรื่องราวที่มีมาช้านานของตระกูลทานูกิ
แต่ในท้ายที่สุดแล้วก็ไม่เจอโรงเตี๊ยมไหนเปิดอยู่เลย

คงถึงเวลากลับแล้วสินะ
เมื่อนึกถึงสิ่งนี้ ฉันก็ยืนขึ้นและยืดเส้นยืดสายตรงหน้าแผงโซบะของลุง Kitsune

ทันใดนั้นก็ได้กลิ่นที่คุ้นเคยลอยโชยมา