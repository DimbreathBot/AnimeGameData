... Makinalar çok hızlı çalışıyor ve bazen insanları çok fena bir şekilde yaralayabiliyor. İnsan gücü yenisiyle kolayca değiştirilebilirken makinalar oldukça değerli.
... Uykusuz bir gece daha. Mahrak, fabrikadan çığlıklar duyduğunu söylüyor. Yaşlılar, bunların parçalanan Cinlerin çıkardığı iniltiler olduğunu söylüyor...
... Cinler de acıyı hissedebilir mi? Bu su gibi akan işten onlar da bizim gibi nefret mi ediyorlar?
... Mahrak, gece yarısı fabrikada Sabzeruz Festivalindeki dansçı kızlar gibi giyinmiş ama Cinlerin Annesi gibi görünen bir kadınla karşılaştığını, o gelir gelmez tüm makinaların birden sustuğunu iddia ediyor...
...
... Adı Liloupar'mış. Aramıza gelip bizim için şarkı söyledi ve sessizce bize eşlik etti...
... O, bizim yorgunluğumuzu ve acılarımızı dindirebilir, hatta deli gibi çalışan makinaların kaptığı parmakları veya uzuvları bile iyileştirebilir.
... Ayrıca ancak ay ışığı olduğunda gizlice gelebileceğini yoksa iyileştirme lütfunun işe yaramayacağını söyledi...
... Zırhlı kişiler geldi ve Mahrak'ı alıp götürdü. Hepsi o boşboğazlığı yüzünden oldu...