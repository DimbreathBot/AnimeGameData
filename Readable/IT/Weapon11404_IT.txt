
Una spada lunga usata da un nobile che regnava su Mondstadt. Fu realizzata con materiali di prima qualità e con la massima maestria.
Per questo motivo, anche dopo essere stata tramandata per generazioni, la sua lama rimane più affilata che mai.
Un tempo, ogni nobile dove essere abile nell'arte della spada.
Tuttavia, serviva ad affinare saggezza ed eleganza, e non era destinata all'uso in combattimento.
Sfortunatamente, saggezza ed eleganza finirono per essere messe da parte. L'arte della spada divenne una mera formalità.

Ventisei secoli fa era l'epoca dei più antichi abitanti di Mondstadt.
Questi fecero un giuramento solenne, dopo che il nuovo Archon di Anemo fece la sua comparsa e riformò il mondo:

"Per Mondstadt, per sempre. Per le piane verdeggianti, per le colline e per le foreste di Mondstadt. Possano continuare a fiorire, per sempre."
"Per Mondstadt, per sempre. Per l'imperitura libertà di Mondstadt dalla tormenta e dalla tirannia, la cui freddezza e oppressione sono la stessa cosa."

Non importa quali disgrazie future possano colpire Mondstadt, se la tirannia umana o l'invasione di mostri: anche se la tavoletta su cui è stato scritto questo voto di protezione venisse distrutta,
il giuramento stesso sarà per sempre trasportato dai venti, accarezzando dolcemente Mondstadt come un amante affettuoso, difendendola saldamente come un padre amorevole.
