ถึงคุณ Aila:
ฉันรู้สึกเสียใจจริง ๆ กับเรื่องของคุณ Alia ในตอนนั้น ฉันห้ามเธอไว้ไม่ทัน แต่เพราะความเสียสละอันสูงส่งของเธอ พวกเราเลยเอาชนะ Rotwang ได้ และทำให้ชีวิตอีกนับไม่ถ้วน รอดพ้นจากความทุกข์ทรมาน ตอนนี้ฉันเข้าใจแล้วว่า ทำไมเธอถึงต้องแอบอ้างชื่อเพื่อนรักของฉัน เอาไว้เมื่อเราได้พบกันอีกครั้ง ฉันจะคุยเรื่องนี้กับคุณอย่างละเอียดนะ (ถึงแม้ว่าคุณอาจจะรู้เรื่องนี้ก่อนฉันแล้วก็ตาม)
ฉันจะไม่ตัดสิน และจะไม่พยายามเปลี่ยนแปลงความคิดที่คุณมีต่อเธอหรอก แต่อย่างน้อย เพื่อเป็นการเคารพต่อความปรารถนาสุดท้ายของคุณ Alia คุณช่วยอนุญาตให้ฉันได้ถ่ายทอดคำพูดของเธอให้กับคุณด้วย เธอหวังว่าฉันจะพยายามทำทุกอย่างเพื่อช่วยเหลือคุณ (นี่เป็นเรื่องที่ไม่ต้องสงสัย คุณคือผู้มีพระคุณของฉัน) และ... ฉันแค่พูดไปตามความจริง... หวังว่าคุณจะได้ใช้ชีวิตอย่างมีความสุขและเป็นอิสระ
ส่วนเรื่อง "ศรแห่ง Terpikeraunas" ที่คุณกล่าวถึงในจดหมายครั้งก่อน หากมันช่วยกำจัดภัยพิบัติอันมืดมิดได้อย่างมีประสิทธิภาพจริง ๆ และคุณยินดีที่จะแบ่งปันมันเพื่อประโยชน์ส่วนรวม งั้นฉันขอเป็นตัวแทนของทุก ๆ คนใน Nod-Krai กล่าวคำขอบคุณถึงคุณด้วยใจจริง ถ้า Rotwang เกิดฟื้นคืนชีพจากความขุ่นมัวอันมืดมิด เหมือนดังคำพยากรณ์ของคุณจริง ๆ งั้นผู้สืบทอดของเรา... เบื้องต้น ฉันคิดว่าจะเรียกองค์กรนี้ว่า "ผู้เฝ้าประภาคาร" เพื่อระลึกถึงแสงไฟที่คุณจุดขึ้น... และอาศัยเทคโนโลยีที่คุณให้มา เอาชนะมันอีกครั้ง
ส่วนเรื่องรายละเอียด เอาไว้คุณมีเวลา พวกเราค่อยนัดเจอกันเพื่อคุยต่อ ฉันรู้ดีว่าหลังจากที่ Lovia เสียชีวิต ตอนนี้เหล่าลูกหลานจันทราน้ำค้างแข็ง คงมีเรื่องราวให้คุณต้องจัดการอีกมากจนนับไม่ถ้วน
ด้วยความเคารพ
Solovei