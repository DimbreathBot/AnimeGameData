
Era un'epoca in cui gli stendardi delle tribù non erano ancora ricoperti di polvere, e i colori del patto non si erano ancora sbiaditi.
Il nuovo Re della Città di cenere non aveva ancora conquistato l'autorità suprema, e il piano per tradire il suo giuramento non era ancora stato ordito.
Gli eroi gemelli del passato, un tempo inseparabili come le loro ombre, erano ora agli antipodi, separati dalle loro rispettive posizioni.

Sebbene fossero nati dallo stesso sangue e avessero intrapreso lo stesso viaggio con Colui che fu sepolto con la fiamma primordiale,
i occhi del guerriero affogato nel sangue e nella vendetta vedevano ancora il figliolo del drago in modo molto diverso da quello dell'artigiano che forgiava le fiamme,
Sebbene egli non si fosse mai opposto pubblicamente agli ammonimenti dell'eroe, la sua ostilità verso i draghi era nota a tutti.
E fu proprio per questo che il Signore della Città di cenere ordinò d'inseguire i malvagi draghi in fuga.
Tra gli eroi che servivano ancora l'Alleanza a quel tempo, solo Ahpub rispose alla chiamata.
E, in quanto capo, guidò innumerevoli guerrieri della Comunità dell'Abbondanza fino alle miniere tra le montagne,
chiedendo al sovrano dei Nanatzcayan di affidargli le "bestie feroci nascoste tra le montagne" se non volevano affrontare le loro lame.
Dopo un conflitto durato diversi giorni, l'eroe ribelle invitò la sua gemella nel luogo del ritrovo per parlare,
con l'intenzione di convincerla a ricordarsi del giuramento fatto in passato. Tuttavia...

"Quale idiozia ... Una follia inaudita! La caligine della forgia ha forse confuso il tuo cuore? Ti ha fatto dimenticare della nostra vecchia vendetta?
È stato emanato il decreto del nuovo Re. Vuoi ancora proteggere quelle bestie crudeli? Tradire l'Alleanza e il nostro giuramento?"

"Siete tu e l'usurpatore che governa la Città di cenere a voler infrangere il giuramento, stupido fratello... Sicuramente ricorderai gli 'ammonimenti dell'eroe'.
Se insisterai col nuocere a questi pacifici draghi, che non vogliono avere niente a che fare con nulla... i Nanatzcayan vi vedranno come nemici traditori dell'Alleanza.
O fratello, mio stupido fratello... Ciò che cerchi non è più la vendetta, ma una cieca sete di sangue fine a sé stessa."

Il linguaggio sempre più provocatorio e la luce beffarda della luna lo privarono dell'ultimo guizzo di razionalità, e la sua rabbia esplose.
L'eroe che un tempo aveva lottato contro il titanico drago sguainò la spada e la posò sul collo della sua gemella.
Non voleva far altro che intimorire l'avversaria, per far sì che il docile Capo delle miniere delle montagne obbedisse al decreto del nuovo Re,
ma lo zampillio del sangue pose fine a ogni discussione, lasciandosi dietro solo gemiti di disperazione.
Alla fine del sentiero della "forza" e delle "benedizioni", l'eroe abbracciò la sua consanguinea e s'incamminò verso le fiamme ardenti.

Il fuoco della guerra tra le tribù non venne mai acceso, bensì si spense con la scomparsa dei due Capi.
Fingendo di perdonare i draghi, il Re inviò dei messaggeri per cercare di convincere gli abitanti dei canyon e la Comunità dell'Abbondanza a cedere temporaneamente l'autorità all'Alleanza,
dando tempo alle due tribù di scegliere dei nuovi Capi e restituire gli stendardi, simbolo della gloria.
Tuttavia, fece annotare in segreto i nomi di coloro che avevano protetto i draghi, in attesa di tagliare le loro teste come traditori.
Ma Sakkuk, che in seguito venne proclamata portavoce della tribù, a quel tempo non era ancora consapevole del destino che era stato tracciato per lei...

Neppure lo scaltro usurpatore avrebbe potuto sapere che gli ostacoli alla conquista dell'autorità sarebbero stati spazzati via così facilmente.
E, tra lacrime di dolore e gioia, il giovane erede del Clan Piumafiore gli offrì un altro consiglio segreto...