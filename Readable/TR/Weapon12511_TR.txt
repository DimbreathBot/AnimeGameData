
Krallıkların mantarlar gibi türediği ve kumdan kaleler gibi yıkıldığı, kahramanların yıldızlar gibi yükseldiği ve kuyruklu yıldızlar gibi düştüğü devirlerde
Çölün Efendisi hayalleriyle birlikte çöle gömüldükten sonra bir zamanlar ayrıcalıklı olan kör ozan
uçsuz bucaksız kum denizinde dolaştı ve her bir yana yayılmış olan çöl halkından çöl şarkılarını topladı.

Yurdunun çöküşünü duymuş, gözünü kör eden o prens ise tahtının ağırlığı altında ezilmişti.
Dansçının kral olma yolunda insanlara birer birer nasıl yardım ettiğine ve onları daha sonra kum fırtınasıyla nasıl yok ettiğine dair efsaneleri duydu.
Berrak pınarların yerini akan kumların alışının ağıtlarını ve yıkılıp bölünerek köylere ve kabilelere dönüşen ulusların kadim çığlıklarını duydu.
Yurtsuz prensin ölümünü anlatan hikayeyi, kılıçlarının akıbetini ve ormanın derinliklerine inen katili duydu.
Su gibi kontrol edilemeyen ama akan kum gibi merak uyandırıcı olan şarkılar artık onun kalbine kazınmıştı.
Çölün uzun zaman önce unutulmuş olan rüyası, şarkılardaki parçalarla sıcak kum fırtınalarında tekrar bir araya geldi.

"Bir zamanlar uzaklardaki kum tepelerinin diğer tarafında Kral Deshret'in yurdu yer alırdı."
"Çoğu cadde ve sokak, altın yollardan farksızdı ve tek bir tahta doğru giderdi."
"Tüm yollar, gözleri ve asil kalbi altın gibi parıldayan Kral Deshret'e çıkardı..."
"Ama altının hararetli rüyasından en sonunda uyanmış ve kocaman gözler güneşten ve kumdan kamaşmıştı."
"Kader, kum taneleri gibi karanlığa gömüldü ve kumların krallığı parçalanıp yaldıza dönüştü."

Kaderin saati, ne krallar için ne de sıradan insanlar için durur.
Önemsiz ülkelerin ve rezil kralların hepsi akan kumların altında kaldı...
Bir zamanlar, endişeli prens kumun onurunu korumak adına orman hattının dışında kaleler inşa etti.
Buna rağmen askerleri ve halkı dağıldı, ismi de çölde esen rüzgarlarla savrulup kayboldu.
Bir zamanlar suçluların geçmiş infaz nişanlarının kazındığı havuz harabesinin üzerinde
çölün rüyasını kaybetmiş ve geniş kum denizinden vazgeçmek istemeyen insanlar toplandı.
Hiç var olmamış Kızıl Çöl adına, onlara vadedilmiş rüyaya bağlandılar...