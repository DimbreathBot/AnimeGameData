Una storia scritta da Chang il Nono. Racconta le vicende di un giovane uomo, fragile sin dalla nascita, che venne adottato da un maestro Guhua dalle montagne. Sebbene il ragazzo non potesse addestrarsi nelle arti del clan Guhua, tutta la sua vita fu legata al clan mentre cresceva nella loro scuola. Dopo il declino del clan e la morte del maestro, il giovane e un suo tutore anziano rimasero gli ultimi discepoli della scuola. Ma il ragazzo non si arrese: padroneggiò tutte le tecniche esoteriche e lesse ogni libro nascosto in quel luogo. Gestendo la scuola da solo proprio come il precedente maestro aveva fatto prima di lui, il giovane uomo sconfisse innumerevoli sfidanti pur non essendo dotato di alcuna Visione o arma arcana... Prese inoltre come sua allieva una giovane di Inazuma.
Anni tumultuosi agitarono il mondo, e la giovane di Inazuma se ne andò senza nemmeno dirgli addio. Il giovane uomo decise allora che era tempo che esplorasse il mondo al di là della montagna, iniziando ovviamente dalla lontana terra di Inazuma...