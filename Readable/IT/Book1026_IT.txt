<image name=UI_ReadPic_Xilonen/>
In base alla mia esperienza, gli stili musicali più all'avanguardia tendono a creare commistioni sonore e ad assorbire elementi solitamente in forte contrasto tra loro, tra cui composizione, strumentazione e timbro. Tramite questa fusione, i compositori possono dare vita a nuove tendenze musicali e nuovi modi per migliorarsi. Gli stili musicali tradizionali, in fondo, non hanno mai avuto limiti ben marcati, che tendono ad attenuarsi ogni giorno di più...\nRaggiungere il culmine della propria espressività e tecnica musicale è senza dubbio un risultato degno di nota; tuttavia, per gli autori che non hanno ancora raggiunto un livello "magistrale" né l'apprezzamento del grande pubblico, rimanere ancorati a un singolo stile non è la scelta ottimale per migliorare la propria comprensione della musica e la propria creatività.\nSia la tecnologia che l'udito umano possiedono dei limiti, e perdersi in territori nei quali nessuno è in grado di seguirci, solo per inseguire armonie complesse o poco popolari o sviluppare tecniche di esecuzione simili a quelle delle macchine, sarebbe senza dubbio un peccato.\nPertanto, spero che saprete apprezzare le canzoni raccolte in questo album. Anche se non avete intenzione di comporre musica, presentarvi nuovi stili e farvi scoprire melodie nuove e toccanti sarà sempre per me un grande piacere.