Gizemli Yalnız Yaratıklar

Dağ yabanilerinin arasında hem aşırı güçlü hem de elementleri kontrol edebilen gizemli, kocaman yaratıklar var. Bu yaratıklar elementleri kontrol etme yeteneklerini, fiziksel özelliklerini geliştirerek kendilerini korumak veya daha güçlü bir şekilde saldırmak amacıyla kullanıyorlar. Böylece neredeyse durdurulamaz oluyorlar.

Kabilenin geri kalanı bu güçlü Dağ Yabanilerine "Reis" diyor. Kabaca "kral" veya "lider" anlamına gelen ve saygı içeren bir hitabet şekli. Yine de Reisler kabileye liderlik etmiyor. Aksine bu büyük yaratıklar yalnız yaşamayı tercih ediyor. Küçük Dağ Yabanilerinin saygılı bakışlarını da umursamıyorlar.

Bu devasa yaratıklarla karşılaşan maceracı sayısı epey azdır. Yine de tecrübeli maceracılar bile, bu tehlikeli Reislerin bulunabileceği bölgelere gitmeden önce iyice bir düşünür.