"Svegliati..."
Dietrich si senti smuovere dolcemente.
"Stai bene?"
Un mano si allungò verso di lui e sembrò controllare se stesse respirando.
Era una voce familiare...
Gentile come la brezza di aprile e dolce come il sole di marzo.

Dietrich si costrinse ad aprire gli occhi, e vide...
La ragazza dalla chioma dorata e dagli occhi cerulei.
"Ah, fantastico. Finalmente sei sveglio", gli disse, sorridendo.

"Questo posto... è... Celestia?", domandò Dietrich.
"No, temo che non sia altro che una normalissima foresta", rispose la ragazza.
Poi Dietrich tornò in sé e si ricordò che la donna di fronte a lui era la causa di tutti i suoi problemi, ossia la malvagia e vecchia strega Nottfriga! In un battibaleno si era ripreso e saltò lontano da lei, rimanendo in posizione difensiva.

"Non aver paura, non ti farò del male. Ah, forse non mi sono ancora presentata: sono Magdalene e sono, ecco, la sorella minore di Nottfriga." Intanto, Magdalene girò un dito dietro la schiena, lanciando un incantesimo calmante di magia bianca, poi si avvicinò a Dietrich. "Avanti, va tutto bene."

Dietrich sembrò calmarsi subito. Voleva chiedere alla ragazza come facesse a capirlo, ma non poteva fare altro che abbaiare.
"Oh, è grazie a un semplice incantesimo. Lo conosce anche mia sorella."
"Bau, bau, bau?!" Quindi quella megera ha finto di non capire cosa dicessi, così da potermi portare al guinzaglio?!
"Beh... Ecco, in realtà Nottfriga è un persona gentile." Nel nominare sua sorella, Magdalene mostrò di nuovo il suo stupendo sorriso.
"..."