
İblis katleden bir ok, dualar sırasında ve felaketleri uzaklaştırmak için tapınak tarafından kullanılır.
Bu okun, bütün iblisleri takip edebildiği ve yok edebildiği söylenir.

İnsanlar, iblis katleden okların kötülüğü uzaklaştırdığını söyler ama kötülük hiçbir zaman nesnel bir kavram olmamıştır.
Kötülük, genellikle kalplerimizden gelir, korkuyla birlikte buz tutmuş ve kararmış hastalıklı zihinlerden doğar.
Leydi Saiguu gideli uzun zaman oldu, ben de artık Büyük Narukami Tapınağında eğitim gören o genç tapınak görevlisi değilim.
O boş pipoyu ne zaman elime alsam, içindeki boşluğun ve uzun zamandır var olan bu acının bir karabasan gibi üzerime çöktüğünü hissediyorum.

Özlemeye değer birine sahip olmak... Özlemeden bir günümü geçirmediğim birini kaybetmek... Akıp giden zaman...
Leydi Kitsune'nin karanlıklar içinde sessiz ve sakin bir şekilde duran beyaz vücudu, tapınak görevlisinin rüyalarına damga vurmuştu.
Büyük Tengu, Leydi Saiguu'yu korumadaki başarısızlığına öfkelenerek Teruyo'yu terk etti ve kendi isteğiyle sürgüne gitti.
Harunosuke, tuttuğu yastan doğan hiddet yüzünden başka bir ülkeye gitti; Nagamasa ise Mikoshi adını temize çıkarmak için Şogunluğa katıldı.
Bana kutsal ormanda okçuluk öğreten ve kızıl kiraz ağaçlarının altında ettiğim masum yemini sabırla dinleyen adama gelecek olursak...
O, ne olursa olsun bana gelecek, gözünü kan bürümüş olsa da, bu kara leke onu vahşi bir yaratığa dönüştürmüş olsa da...

Ben, sözümüzü tutmak için onu okumuz ve yayımızla kurtaracağım. Artık hangisi bozulursa...
Kötülüğü okumuz ve yayımızla yok edeceğim, deliliği ve anlamsız saplantıyı defedeceğim.

"Bana geri dön, ahmak kumarbaz."
"Ama bu sefer yolunu kaybetme Konbumaru."

Acaba son eli kim kazandı...
Bu önemsiz düşünceler aklından geçerken hafifçe yayına dokundu.