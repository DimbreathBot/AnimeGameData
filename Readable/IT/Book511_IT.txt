...A Lord Hibehrous, Generale della cavalleria
Dopo una lunga discussione, il Consiglio dei nobili ha deciso di rifiutare la sua richiesta di fondi...
È evidente che il ridimensionamento delle oasi locali e il degrado delle strutture d'irrigazione non ha avuto impatti sulla produzione agricola complessiva, e che eventuali conseguenze negative potranno essere risolte grazie all'autoregolamentazione naturale delle operazioni commerciali e industriali a lungo termine.
...Considerando lo stato di povertà e di ribellione a Panjvahe e l'aumento delle attività dei seguaci della "Maschera d'ottone", la tesoreria crede che qualsiasi tipo di ricompensa monetaria e investimento industriale o commerciale si riveleranno inutili, e altresì danneggeranno gli interessi della nobiltà...

...Si ricordi, signor Generale, che i patrimoni dei nobili sono le colonne portanti della nazione. Il suo dovere è quello di annientare questi ribelli ed eretici, oltre a spronare il popolo al duro lavoro e alla prosperità... E non di richiedere fondi in maniera arbitraria per aiutare gli indolenti e i rivoltosi.

In nome di Sua Maestà Parvezravan, lo Spirito della vittoria, il Consiglio dei nobili trasferirà nuovamente trenta costrutti antisommossa e quattrocento armi di vario tipo (tra cui spade, lance e balestre) infuse di frammenti di djinn... a lei, generale Hibehrous, per un utilizzo giudizioso.
