Oh Nagarjuna,
con l'aiuto di Khvarena, benedico questa terra di eterna calamità.
Quando la melma degli abissi più profondi macchiò il primo regno,
la gloriosa Khvarena che aiutò il Signore della Saggezza fu disseminata in infinite forme.
Tornai indietro attraversando il Fiumestizia e mi abbeverai all'Amrita.
Aprì una strada per gli spiriti benevoli, così che la misericordiosa luce della saggezza potesse illuminare i quattro angoli.

Oh Nagarjuna,
con l'aiuto delle infinite forme di Khvarena, nutro gli spiriti benevoli nel mare di fiori.
Ammira, anima illuminata da Khvarena, discendente finale della Dea dell'erba e degli alberi.
Ammirate, eroi che combattete il cataclisma in eterno, nemici dei Dev.
Poiché nemmeno l'oscurità nera come la pece al di là dei cieli potrà eroderne le forme.

Oh Nagarjuna,
con l'aiuto delle infinite forme di Khvarena, ho trasceso i morti di questa lurida terra.
Purifica i peccati dei senza peccati, così che possano rinascere in una terra pura, priva di sofferenza.
Nei chakra della terra sono contenuti i semi karmici, i quali daranno vita a tutte le creature.
Gli effimeri fallimenti e successi del regno terrestre non sono che l'illusione dei semi esistenti.

Oh Nagarjuna,
con l'aiuto delle infinite forme di Khvarena, ho purificato l'abisso dei cieli sopra di noi.
La melma che straripava dalle profondità dell'abisso è finalmente diminuita.
Anche il lascito di Dahri ha dovuto sottomettersi alla legge.
Vennero cantate mille canzoni all'unisono, e pesanti piogge si scatenarono a lungo.

Oh Nagarjuna,
se la marea oscura ricompare e l'abisso nero ritorna,
intona questo inno e rivolgi le tue preghiere alla Khvarena inespugnabile.
Possa la Khvarena eterna guidarci lungo il nostro cammino di ascesa.
