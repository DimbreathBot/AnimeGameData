
Bugün Coatepec Dağı'nın altındaki yarık ve çatlaklara kök salmış olan yüce ağaç, bir zamanlar başka bir yerde kök salmıştı.
Hikayecilerin dediğine göre, bu ağaç yanardağdan bile yüksekte bulunan, bulutların üzerine yükselmiş dağ eteklerinde yer alıyordu.
Bir zamanlar genç bir kurye vardı ve dağın diğer tarafında yaşayan bir Sürüngenin, yaptıklarını aptalca bularak kendisiyle alay etmesine çok sinirleniyordu.
Kurye, yüce ağaçta yetişen Alev Narlarını toplamak için en yüksek tepeye çıkacağına yemin etti,
böylece Yumkazorların en çevik olanına bile ne kadar yetenekli olduğunu gösterebilecekti.

Ancak bu dünyada büyük işler başarmak için sadece düşünmek yetmez
ve her ne kadar Burkina adlı kahraman, zirvelere çıplak elleriyle tırmanabilen, kayalara parmak uçlarıyla tutunabilen biri olsa da
kanatlarıyla sanki onunla alay edermişçesine zirvede daireler çizen Sürüngenin kendisini rahatsız etmesini engelleyemedi,
üstelik ağacın altında meyvelerin olgunlaşmasını beklerken nöbet tutan çok sayıda vahşi hayvan konusunda elinden hiçbir şey gelmiyordu.
Meyvelerin olgunlaşma sezonu yaklaşıyordu ve Burkina meyve dolu dalların henüz uçlarına bile yaklaşamamıştı,
ancak genç kahramanın acelesi yoktu ve bir şeyler mırıldanıp oradan ayrıldı.

Kanatlı Sürüngenlerle bir arada yaşayan kabileye gelerek Sürüngenlerin günlük bakımlarını üstlendi,
onları günlerce gözlemledi. Bunu yapmaktaki amacı onların uzuvlarına ve hareketlerine aşina olmaktı.
Yanardağın altındaki dağ halkını takip etti, büyük kayaları kullanarak bedenini ve ruhunu geliştirdi,
daha sonra algısını ve bilincini geliştirmek için, büyük törenlerde Gece Rüzgarının Başrahiplerinin kendisine rehberlik etmesini istedi.

Oraya seyahate giden Tenoch, arkadaşını ve onun dağılmış saçını başını görünce başta sormaya korktu,
ama onun niyetini anlayınca Tenoch yüzündeki gülümsemeyi gizleyemedi ve Burkina'ya ona eşlik etmek istediğini söyledi.
Gök Kubbenin Evlatlarının kahramanı, arkadaşının bu nazik teklifini reddetti çünkü biliyordu ki tüm bu eğitimler
ulaşmak istediği hedefler için ödemesi gereken bir "bedeldi", fakat arkadaşının bu nezaketi
belki de karşılıksız değildi ve içinden belli belirsiz bir ses bu bedelin ödenmesi gereken günün bir gün geleceğini söylemişti ona.
Arkadaşının kararlılığını gören Tenoch bir daha yardımdan söz etmedi
ama bu maceranın hatırına küçük bir iyilik yapabileceğini söyledi...

Meyvelerin olgunlaştığı gün geldiğinde genç kurye, arkadaşıyla birlikte yaptığı silahı aldı
ve atletik vücuduyla, ovalarda depar atar gibi hızlı bir şekilde uçurumu aştı.
Kanatlı Sürüngenlerin kendisini nasıl rahatsız edebileceklerini anlayalı uzun zaman olmuştu ve onu durdurmak isteyen yaratıkların saldırılarını savuşturmak için
elindeki kancalı kılıcı savururken bu kez soğukkanlılığını kaybedenler onlar oldu.
Önündeki yüce ağaçtan yeni olgunlaşmış Alev Narlarını toplamak için tek yapması gereken elindeki kancayı sallamaktı,
ancak kahraman tam başarmak üzereyken duyduğu gurur hissi onu rehavete sürükledi ve ani bir rüzgarla sendeledi,
öyle ki az kalsın o yükseklikten aşağı düşecekti ve kucağındaki meyvelerle birlikte ezilip etli bir posaya dönüşmekten korktu...

Hayatı pamuk ipliğine bağlı bir haldeyken ağaçların arasından yeşil bir figür çıktı
ve uzun diliyle yanaklarındaki pektini tükürerek kahramanı ölümün kenarından geri döndürdü.
Burkina'yı kurtaran figür sürekli onunla mücadele eden ve onu gölgelerin içinden takip etmiş olan Yumkazordan başkası değildi.
Nihayet, tehlike kapıya dayandığında ortaya çıkıp onu Gece Lordu'nun çağrısından kurtarmıştı.

Burkina, yapılan iyiliğin karşılığını ödemek için Alev Narlarını kendisini kurtaran Sürüngene verdi.
İşte bu, Bedel Ateşi kahramanı ile Dağ Kralı Kongamato'nun yoldaş olmalarının hikayesidir.
Daha sonra, Gök Kubbenin Evlatlarının kahramanları yüce ağacı dağın alt kısmına taşıdılar
ve o günün anısına, o günden sonra en iyi Alev Narları, "Dağ Kralı" ismiyle anılmaya başlandı.