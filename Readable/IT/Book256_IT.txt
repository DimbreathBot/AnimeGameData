...
Una donna si è rivolta a me in cerca di aiuto. Sembra essere parente di uno dei minatori. Tuttavia, le sue condizioni sono davvero insolite, e le mie abilità mediche non sono sufficienti per stabilire una diagnosi... Tutto ciò che posso fare è costruire questa teoria basata sul mio istinto. Sembra che le energie del Tatarigami non l'abbiano corrotta, ma che scorrano liberamente all'interno del suo corpo. La mente e il corpo della paziente non ne sono stati influenzati, ma la costante febbre e le piccole e sporadiche perdite di sangue sono estremamente difficili da controllare...
Sebbene questi sintomi non siano letali, non posso avere la certezza che non si tratti di un male contagioso...
Forse solo gli ospedali di Sumeru sarebbero in grado di fornire una cura adeguata...
...
Le ho fornito indicazioni e le ho detto dove trovare i pirati. Zio Onitaka potrà pure essere bramoso di ricchezze, ma ha anche un cuore gentile. Dovrebbe essere disposto ad aiutarla...
La donna ha un figlio di nome Chouji. Mi occuperò di lui quando tutto questo sarà finito...
Ma non posso andare a cercarlo proprio ora. Non è ancora il momento giusto...
