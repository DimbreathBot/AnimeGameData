
หนึ่งในดาบที่โชกุนมอบให้ Hatamoto เล่ากันว่ามันสามารถใช้อานุภาพของแสงสายฟ้า เฉือนเมฆหมอกได้
ครั้งหนึ่งมันเคยแตกสลายเป็นส่วน ๆ แต่หลังจากถูกหลอมขึ้นมาใหม่ ก็มีรอยที่คล้ายก้อนเมฆอยู่บนตัวดาบ

ในบทเพลง "ประตูใหญ่ Arataki, Iwakura ผู้สำเร็จวิชา, อสรพิษ Kitain, Takamine ผู้เฉือนเมฆหมอก"
เหล่าเด็กน้อยที่มีใจรักในวิชาการต่อสู้นั้น ได้นำนักรบชื่อดังในประวัติศาสตร์มาเปรียบเปรยกันด้วย หนึ่งในนั้น "Takamine ผู้เฉือนเมฆหมอก" ก็คือเขา
ครั้งหนึ่งเคยร่วมทางกับเซียนผู้ปัดเป่าสิ่งชั่วร้าย โดยใช้ "Mistsplitter (เฉือนเมฆหมอก)" สังหาร Tatarigami และปีศาจจำนวนนับไม่ถ้วน
และยังถ่ายทอดความรู้ในการใช้ธนู ที่ได้เรียนรู้มาจากเท็งงุ Yougou ให้ผู้ที่เขาถูกใจ
แต่ทว่า ไม่มีผู้สืบทอดเทคนิคดาบเฉือนเมฆหมอกอีกแล้ว คงเหลือไว้เพียงเรื่องเล่า, รูปภาพ และเพลงกล่อมเด็ก

ช่วงบั้นปลายชีวิต เขาอยู่ในทัพของโชกุน ต่อสู้กับกองทัพทหารอำนาจมืด

หากไม่ได้นำธนูประจำตัวของเขาเป็นของเดิมพันการพนัน บางที เรื่องก็คงไม่เป็นแบบนี้
แต่ไม่ว่าจะยังไง ผีพนันไม่มีวันรู้สำนึกผิด ไม่สนใจ "สิ่งสมมุติ" และไม่เกลียดคำว่า "ถ้า"
ศัตรูพุ่งเข้ามาดั่งเมฆหมอก ขอเพียงมีสุดยอดดาบที่สามารถตัดเฉือนทุกสิ่งให้ขาดสะบั้นได้ก็เพียงพอแล้ว
หากเฉือนได้รวดเร็วพอ ก็สามารถทะลุออกจากเมฆหมอกสีดำ มองเห็นแสงสว่างได้——

"Asase สัญญาที่ให้ไว้กับคุณ... ไม่สิ นี่คือการเดิมพันที่จะกำหนดทุกสิ่ง ฉันต้องไม่แพ้เด็ดขาด"
"ฉันต้องกลับไปคว้าอนาคตที่สมควรเป็นของฉัน รวมไปถึงธนู ที่ใช้เป็นของเดิมพันด้วย"

ไม่ต่างอะไรกับสายฟ้าที่ฟาดลงมาอย่างไม่มีที่สิ้นสุด เขาและ Mistsplitter ได้ปราบปีศาจจำนวนมากไปด้วยกัน
ทว่าในตอนสุดท้าย ดาบก็แข็งแกร่งสู้นักดาบไม่ได้ และแตกสลายเป็นเสี่ยง ๆ ในที่สุด
และหมอกดำที่หนาทึบ ก็กลืนกินตัวเขาไปจนหมดสิ้น...
ในตอนสุดท้ายนั้นมีเพียงเศษชิ้นส่วนบางชิ้นของดาบเท่านั้น ที่ถูกเก็บกู้กลับมาและนำกลับไปหลอมใหม่ และสืบทอดชื่อ Mistsplitter ต่อไป

นักสู้กำด้ามดาบไว้แน่น เหมือนกับใยแมงมุมสีดำที่ถูกถักทออย่างละเอียดลออ
แม้จะอยู่ท่ามกลางหมอกดำ ก็ยังท่องอยู่ในใจเสมอว่า:
ตราบใดที่ยังไม่รู้แพ้ชนะ ฉันจะต้องกลับไปอยู่ข้างกาย Asase ให้ได้...