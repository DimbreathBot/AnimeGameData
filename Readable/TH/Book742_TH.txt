วันที่ 137 ของการอยู่ที่ป้อมปราการ Meropide แมตช์ฝึกซ้อมของ "ศึกสังเวียน" ครั้งที่ 5
แมตช์ฝึกซ้อมของวันนี้ช่างเหมือนฝันร้ายจริง ๆ ฉันทำขายหน้าต่อหน้าทุกคนอีกแล้ว...
คนประหลาดที่สวมชุดต่อสู้ Blubberbeast! เขาบังเอิญลื่น เลยกลิ้งมาชนฉันจนล้ม! หัวของฉันชนเข้ากับราว ก็เลยต้องถูกหามออกจากสังเวียน...
เขาโชคดีอะไรขนาดนั้น! แล้วทำไมฉันซวยขนาดนี้ล่ะเนี่ย!
ไม่ใช่สิ จริง ๆ แล้วที่ที่นั่นมีน้ำขังอยู่ เป็นเพราะไม่ได้ซ่อมบำรุงท่อให้ดีต่างหาก ช่างซ่อมบำรุงเป็นคนทำให้ฉันแพ้!
ต่อให้ช่างจะต้องซ่อมบำรุงท่อไปวัน ๆ เพื่อรับคูปองสวัสดิการที่ควรได้ในแต่ละวัน แล้วเลิกงาน แต่อย่างน้อยก็ควรทำงานให้มันจริงจังหน่อยสิ!
...

วันที่ 192 ของการอยู่ที่ป้อมปราการ Meropide การฝึกซ้อมประจำวัน
รายการฝึกซ้อมของวันนี้: วิ่งถ่วงน้ำหนักระยะไกล 30 รอบ, ยกน้ำหนัก 50 เซ็ต, ออกกำลังกายช่วงแกนกลางลำตัว 9 รอบ และต่อยเป้าฝึก 999 ครั้ง!
อาหารของวันนี้: Barbeque Ribs, Lasagna และ Minty Bean Soup... เลี่ยนหน่อย แต่ก็ไม่ใช่ปัญหาใหญ่อะไร
บอกตามตรง รสชาติอาหารที่ป้อมปราการ Meropide ไม่ถึงกับแย่ ถ้าปรุงอาหารอย่างพิถีพิถันกว่านี้อีกหน่อย ก็จะไร้ที่ติเลย
เพิ่มของหวานที่เหมาะสม อย่างเช่น Coffee Bavarois เย็น ๆ ที่ชื่อ "Smeshnayan" อะไรสักอย่างนี่แหละ... ช่างเถอะ ไม่สนใจล่ะ!
ถ้าได้แบบนั้น จะให้ฉันอยู่ที่นี่อีกหลายปี ฉันก็ยอม!
...

วันที่ 208 ของการอยู่ที่ป้อมปราการ Meropide แมตช์ฝึกซ้อมของ "ศึกสังเวียน" ครั้งที่ 10
ไม่ง่ายเลยกว่าจะผ่านเข้ารอบสี่คนสุดท้ายมาได้ แต่คูปองสวัสดิการที่ได้รับกลับซื้อไข่นกสักฟองยังไม่ได้เลยเนี่ยนะ?
แต่วันนี้ก็ใช่ว่าจะไม่ได้อะไรกลับมาเลย...
Roussimoff ทาเครื่องปรุงรสเผ็ดบางอย่างลงบน Garlic Baguette แต่กินได้ไม่กี่คำก็ปวดท้อง และล้มลงไป
นอกจากนี้ยังมีข่าวลืออีกว่า ถ้าเจ้าหมอนั่นได้รับผลกระทบจากธาตุน้ำแข็งจะเป็นหวัด ถ้าได้รับผลกระทบจากธาตุไฟจะมึนหัว ถึงขั้นเป็นลมแดดขณะอยู่ใต้น้ำที่ไม่มีแสงแดดได้เลยด้วย...
ดูท่าเจ้าหมอนั่นก็มีจุดอ่อนเหมือนกันแฮะ!
บางทีเขาอาจจะละทิ้งความสามารถในการปรับตัวต่อพลังธาตุทั้งหมด และสนใจแค่การค้นคว้าพลังที่บริสุทธิ์ก็ได้
...

วันที่ 240 ของการอยู่ที่ป้อมปราการ Meropide การฝึกซ้อมประจำวัน
รายการฝึกซ้อมของวันนี้: วิ่งถ่วงน้ำหนักระยะไกล 45 รอบ, ยกน้ำหนัก 65 เซ็ต, ออกกำลังกายช่วงแกนกลางลำตัว 12 รอบ และต่อยเป้าฝึก 1111 ครั้ง!
อาหารของวันนี้: Barbeque Ribs, Lasagna และ Minty Bean Soup... อาหารพวกนี้อีกแล้ว แต่เพื่อเพิ่มกล้ามเนื้อ ก็คงได้แต่อดทนแหละนะ
ปวดกล้ามเนื้อ ก้มตัวไม่ได้ คูปองสวัสดิการก็ใช้หมดแล้วด้วย...
ตอนแรกแค่อยากหาคูปองสวัสดิการเพิ่มนิดหน่อย เลยมาเข้าร่วม "ศึกสังเวียน" ผลสุดท้ายคูปองสวัสดิการที่ได้มาก็เอาไปใช้ปรับปรุงอาหารจนหมดแล้ว...
ฉันรู้สึกเหมือนว่ามีบางอย่างแปลก ๆ?
แต่ช่างมันเถอะ!
ในเมื่อทุ่มเทขนาดนี้ ก็ต้องคว้าแชมป์แมตช์ฝึกซ้อมให้ได้ อดทนต่ออีกหน่อยแล้วกัน!
...
