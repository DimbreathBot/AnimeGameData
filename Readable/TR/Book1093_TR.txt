Püsküllü Denizanası
Söylentilere göre bu tür sadece Nod-Krai'da bulunuyor. Pembe bir gövdesi ve uzun dokunaçları var. Bu denizanasına genellikle sığ gelgit bölgelerinin küçük planktonlar için ideal avlanma alanları oluşturduğu Bordo Havzası'nda kıyılarında rastlanıyor. Onları nemli tutan özel su keseleri veya su kaybını en aza indiren mukus salgılayan bezleri sayesinde, dalgalar çekildikten sonra bile karada rahatça hareket edebiliyorlar. Dokunaçları diğer denizanası türlerine kıyasla daha sağlam ve benzersiz bir güce sahip, ancak bu güçlerini sadece avlanırken kullanıyor olabilirler. Ben de bir tanesini sopayla nazikçe dürtmüştüm ama pek tepki vermedi, saldırmadı da. (Denizanasını dürtmekten bahsediyorum! İddia ediyorum ki Deniz Kabuğu Çetesinde benden daha cesuru yoktur!) İnsanların el sıkışması veya çak yapması gibi, dokunaçlarını birbirlerine dolayarak "iletişim kuruyorlar". Yani bir araya geldiklerinde sergiledikleri dans benzeri hareketler, muhtemelen onların "kendilerine has dilleri." Beyinleri olmasa da belli bir zekaya sahip oldukları anlaşılıyor.
Ne yazık ki Fatui'nin o kahrolası tesisleri Püsküllü Denizanalarının yaşam alanlarını neredeyse tamamen yok etti. Getirdikleri makinalar gece gündüz demeden gürültü çıkarıyor... O aletlerin ne işe yaradığını bile bilmiyorum ama sanki tüm bölgenin yaşam enerjisi emilmiş gibi. Belki yiyecek kaynaklarını kaybettikleri için, belki o dayanılmaz gürültü yüzünden, belki de her iki nedenden dolayı sahilde yere yığılmış halde bazı denizanaları gördüm. Yardım etmeye çalıştım ama... Çok geçti.