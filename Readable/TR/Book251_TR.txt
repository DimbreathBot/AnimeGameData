Asada Köyü'nün arazisi hilal şeklindeydi.
Shinkurou, bunu bataklığa ilk girdiğinde fark etmişti.
Dağın tepesinde pusuya yatıp araziyle kendini koruyacaktı ve yükseklerden aşağı saldıracak şekilde yeteri kadar köylü toplayabilirse, düşmanı yenmek kolay olacaktı. Özellikle de haydutlar yolculukları sırasında yorulacağı için ekstra kolay olacaktı. Ayrıca köylüler haydutlardan daha kalabalıktı, bu yüzden etraflarını her yönden sarmak zor olmayacaktı.

Bu planın karşısındaki en büyük engel köylülerdi. Haydutları vadiye çekmek için küçük bir grubun, kolay bir hedef olarak yem görevi görmesi gerekiyordu. Ne yazık ki uzun süre baskıcı bir yönetime maruz kalıp sonrasında mevcut Şogunluğun katı ve insafsız vergilerine katlandıkları için, herkesin kendini kurtarması anlayışı akıllarında yer edinmişti. İnsanları yem olmaya ve diğerlerinin çıkarı için kendilerini feda etmeye nasıl ikna edecekti?

Bir sorun daha vardı. Savaş zamanında bu durumda kalan bir samuray ordusu, pusularının etkisini artırmak için kesinlikle ateşi kullanırdı. Dağdan gelen rüzgar, ateşin hızla yayılmasını sağlardı ve düşmanı vadiye sıkıştırarak ağır bir darbe vururdu.
Tabii bunlar, topraklarını ve köylerini korumak isteyen bir çiftçi topluluğuydu. Evlerini ve tahıl ambarlarını yakmalarının iyi bir fikir olduğuna asla ikna olmazlardı. Tabii ki bu anlaşılır bir şeydi ama haydutları yenemezlerse, sonları çok daha kötü olacaktı.

Shinkurou sessizce oturdu ve bu ikilemi düşünmeye devam etti.