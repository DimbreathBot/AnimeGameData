
...
"Se esistesse una penna magica... cosa scriveresti, Melino? Croccantini per cani a volontà?"
La ragazza ripose il libro e grattò Melino dietro le orecchie. Il cane di tutta risposta scodinzolò allegro.
"Oh! È vero, tu non puoi scrivere... Allora scriverò io per te. Oltre ai croccantini per cani a volontà, vorremmo anche..."
Girò la pagina...

"È ridicolo! Come se un fiocco azzurro fosse una cosa tanto rara!" La ragazza scacciò senza esitazione gli ospiti, gettando i loro regali in un angolo. Certo, una volta era affascinata dai fiocchi dall'azzurro simile a quello dei martin pescatori; ora invece quelle cose non le interessavano più.
"Povera piccola!", sospirò sua madre.
La ragazza era stanca delle prediche della sua genitrice. Sebbene la fortuna avesse iniziato a sorriderle da qualche tempo, aveva già ottenuto una gran ricchezza, oltre all'abilità di conquistare i cuori delle persone con facilità, che ormai dava per scontata. "Questo mondo le gira naturalmente attorno a me, dico bene?" Questi erano i pensieri che spesso le passavano per la testa.
"Tu sei mia madre. Perché non puoi volermi bene come gli altri?"
"Forse non mi serve una madre che non mi vuole bene", pensò.
E così la ragazza se ne andò di casa lasciandosi la famiglia alle spalle. Da quel momento in poi si godette la grossa fortuna che la magia le aveva concesso senza bisogno di sentire turbamenti di coscienza.
Viaggiò fino a non provare più alcun senso di novità davanti a qualunque paesaggio, e fino a non sentire più gratitudine per qualunque pasto sontuoso. La sua vita era paragonabile a un'infinita festa da ballo, i cui ospiti venivano e andavano, senza che nessuno si trattenesse troppo a lungo sulla pista.
A volte lo faceva apposta a trattare male quelli che chiamava "amici", ma indipendentemente dal suo comportamento, tutto le veniva perdonato con dei gran sorrisi, poiché costoro le volevano bene come sempre.
Tutti erano impegnati in un continuo donare, senza chiederle nulla in cambio.
...