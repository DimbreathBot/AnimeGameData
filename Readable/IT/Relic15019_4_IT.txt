
Un omamori realizzato tramite un'arte nota come Mizuhiki.
Si dice che abbia il potere di legare al suo interno i desideri e il motivo per cui vengono espressi.

Un tempo studiavo come gestire gli affari del santuario sotto la guida di una possente kitsune.
All'epoca ero soltanto una giovane sacerdotessa appena arrivata a Narukami da un piccolo villaggio di pescatori.
Ero più ottusa di una teiera e avevo ancora la testarda impulsività e la curiosità tipiche dei bambini.
In più, da brava sciocca, ero sempre diffidente delle parole ricercate e incomprensibili di Lady Saiguu.

"Tutte le cose in questo mondo sono intrecciate, pertanto le visioni illusorie nascono dalla realtà concreta.
Un cosiddetto omamori non è in grado di far avverare i desideri, ma col suo intreccio può renderli eterni."

Vedendo la mia espressione sconcertata, un'immagine di totale confusione, Lady Kitsune non poté fare a meno di scoppiare a ridere,
con fare allegro, mi colpì la testa con la pipa e cambiò molto subdolamente argomento.

"Immagino che tu abbia incontrato la persona a te destinata, Hibiki."

"Che tipo di 'destino' potrei mai condividere con un bruto scortese e sventato come quello là?!"

"Ah, ma non mi dire!"

Tuttavia, alla fine l'oscurità ingoiò ogni cosa.
E anche quel "destino" finì per svanire.