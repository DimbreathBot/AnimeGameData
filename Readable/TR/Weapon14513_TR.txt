
Para dolaşımı dünyanın damarlarını takip eder.
Kan dalgalarıyla birlikte sayısız yaşam akar, nihayetinde sürüklenip yutulurlar.
Tabii her şey insanlığın bir başarısı olarak sayılmalıydı.
Sayıların ve matematiğin para hesabı için bulunması gibi,
borçların takibi için yazılı kayıtlar ve servet aktarımı için yasalar bulundu.

İnsanlık paranın kölesi değil, efendisi olmalıydı.
Altın kalp insanlığın dünyası için atmalıydı.
Tabii kimse paranın gerçekten efendisi olamazdı.
Para bunca zamandır yalnızca insanlığın ellerini ödünç alıyor,
zamanın sonuna dek dünyanın bir ucundan öbür ucuna akıyordu.

Biri bu gerçeği anlamakta oldukça zorlandı.
Dünyanın bu "köşeleri" nasıl kasıtlı seçilip tanımlanmıştı?
Bu aynı kişinin kabullenemediği başka bir gerçek daha vardı.
Bu büyük başarı insanlığa ait olmalıydı.
Fakat sözde bir "tanrı" tarafından ileri sürülüp kısıtlanmıştı.
İşte tam da bu yüzden sistem kökten bir değişime uğramalıydı.
Paranın kalbini uzak diyardan bir tanrı alıkoyduğuna göre,
dilediğinde herkesi kölesi edebilirdi öyleyse.
Altın kalbin efendisi olmak imkansız bir görev olsa da,
paranın kontrolü herkese eşit dağıtılmalı mesela.

"Bunu yalnızca sözlü anlatmak zor olabilir, dünya nasıl olurdu göstermeye çalışayım."
"Moraya olan bağımlılığın yerine geçecek yeni bir para birimi çıkaracağız önce."
"Merkezi ise dünyanın kalanından izole bir mikroekonomi olmalı."
"Tanrıların müdahalede bulunamayacağı, bir ülkenin içinde yer alan başka bir ülkeyi seçtim bunun için."
"Bu ülkeye sızmak çok uzun sürmese gerek."

"Bu yeni para biriminin ismini ne koysam? Hımm, isim vermeyi pek sevmem aslında. Hah, bir fikir geldi aklıma."
"Madem bu deneyin merkezi olarak bu Kaleyi seçmeme izin verdin, birimin ismi Kale Kuponu olsun o zaman."

Hassas mekanizmalardan oluşan denetçi, minik ulusun para akışını takip ederken uğuldamaya devam eder.
Her bir parayı, her birikimi, her harcamayı kaydeder yorulmaksızın.
Her bir değer değişimini, belirli bir zaman aralığı içinde paraların her bir dolaşımını.
Geçerli tek kanun özel istif hukuku, tek yaptırım ise yoksulluk veya ölüm.
Kişi ya kendine pasif gelir kaynakları oluşturup güç ve kontrol kazanacak ya da kontrol altına girip ölene kadar çalışacaktır. Kurallar adildir daima.

Böylece insanlık, doğuştan gelen tutkuları ve servetleri sayesinde Tanrılar ile aynı mertebeye ulaşacak,
üstün gelemeyen zayıflar ise fani dünyanın feyezanında boğulacak.
Tanrıların kuvveti artık zenginlerin yoksullar üzerindeki gücüne güç katmayacak,
tanrıların serveti de göklerden inip yoksulların onurunu zenginlerin ayakları altından kurtarmayacak.