...

Altın Avcı, Remuria hakkında beklediğimden çok daha fazlasını biliyor.

Tarihi kayıtlara göre, Mareşose Avcıları faaliyetlerine ilk olarak Remuria'nın düşüşünden birkaç on yıl sonra başlamıştır. O zamana dek Fontaine'de Göl Şövalyesi diye bir kavram kalmamıştır. Nasıl bir tiyatro uyarlaması yapılıyor olursa olsun hiç kimse Mareşose Avcılarını, Remuria'yı ve Göl Şövalyelerini bir araya getiremez. Zira bu kavramlar aynı döneme ait kavramlar değildir. Beş yaşında bir çocuk bile böyle vahim bir hataya düşmezdi...

Yine de konuşulan hiçbir konunun Altın Kumpanya ile bir ilgisi yok gibiydi. Bunun yerine, her zaman olduğu gibi eski Remuria hakkında konuşuldu...

Ona doğrudan söylemeye cesaret edemediğim bir teorim var. Belki de Altın Avcı "Egeria tarafından çağrılan ve seçilen sadık yetim" değil, aslında Remuria'dan geriye kalan son bireylerden biridir. Bu teorinin tek sorunu, onun ölümsüzlüğünü açıklayamıyor olması...

Göl Şövalyeleri konusunu dolaylı olarak ona açtım. Yüz ifadesinden tam anlayamadım ama konuyu tartışmaya isteksiz görünüyordu. Epey şaşırtıcı. Ne de olsa, onu ilk takip eden Este ve Walter gibi Mareşose Avcılarının, Göl Şövalyelerinin soyundan gelenler olduğu söylenir. Onlar da mı onun gibiydi acaba?

Her halükarda şu an ona göre asıl öncelik, mühürlerin (...) tarafından uyandırılmasını durdurmak. Tarihi sorular ise daha sonraya ertelenebilir...

...