Sua Maestà Parvezravan, lo Spirito della vittoria, è stato fin troppo indulgente nella pratica della sua fede verso Re Deshret. I templi e le sculture sono state trascurate da tempo.
Noi sacerdoti crediamo che il ridimensionamento delle oasi, il deterioramento dei raccolto e l'ascesa della Maschera d'ottone trovino le proprie radici in questa mancanza di fede, che implica il declino della moralità e conseguenti disordini interni. Esortiamo il Sommo Sacerdote a intervenire solertemente nei confronti di Sua Maestà...
...
...Per quanto riguarda i cittadini insoddisfatti, il clero di ogni livello dovrebbe investire più tempo a insegnare l'amore verso il prossimo e ad aiutare a mantenere l'ordine, piuttosto che perseguire tali fantasie prive di fondamento... onde prevenire l'insorgenza di problemi e la destabilizzazione sociale.

(Gran parte del contenuto di mezzo appare sfocato o manca del tutto. In entrambi i casi, queste sezioni sono indecifrabili.)

...Re Deshret non risponde più alle lamentele del Sommo Sacerdote, il che non fa presagire nulla di buono...
...La regina Shirin non si è più palesata a corte, e Sua Maestà Parvezravan non chiede di lei. Che i racconti popolari sulla "Regina dei demoni" siano veri? O forse potremmo ingigantirli solo per reprimere la diffusione dell'eresia della Maschera d'ottone?