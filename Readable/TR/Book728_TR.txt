<image name=UI_ReadPic_120637/>
Gerçek isimlerin bir önemi yoktur. O, Rouge adını kullanarak çok sevdiği Fontaine'in dört bir yanını dolaşıyor.
Adalet, eşitlik ve umut arayanları bir araya getiriyor.
Böylece hep birlikte, zor duruma düşenlere ve yoksulluk içinde yaşayanlara yardım etmek için çabalıyorlar.
Dünya eşitsizlik, yoksulluk ve açgözlülük ile dolu.
Bunlar dünyadan tamamen silinene dek, çok sevdikleri Fontaine topraklarını arşınlamaya devam edecekler.

Buraya kadar okuyan pek sevgili dostum, bir yemin etmeye ve bu işi devam ettirmeye var mısın?
Sen de onlarla aynı ideallere sahipsen bilgelik meyvesinin yetiştiği o solmuş ağacı bul.
Oraya vardığında üç kez, Rouge'un şerefine ve hediyelerine nail olmak istediğini söyle.


Haksız yere suçlandı, tutuklanarak hapse gönderilmek üzereyken bazı özverili basın mensupları sayesinde kurtuldu.
O saygıdeğer hanımefendilerin çabaları sayesinde Freeman özgür bırakıldı.
Hayırsever Euphrasie'nin dediği gibi,
"Gerçekler, her daim ilerlemeye devam eder ve hiçbir engele takılmaz."
Şimdi kaldığı yerden devam ediyor. Onunla aynı ideallere sahip kişileri de yanına bekliyor.

Buraya kadar okuyan kıymetli dostum, umuda ve adalete inanmaya var mısın?
Sen de bu ideallere sahipsen lütfen bir ateş yak.
Dört ateş arasından sadece bu topraklarda yananı umut ateşidir. Freeman'ın minnettarlığını elde etmek için onu yak.


Liam parlak kıyafetler giyer, neşeli kahkahalar atardı.
Liam tabulardan çekinmeden özgürce şarkılar yazar, ikiyüzlülerle alay ederdi.
Liam artık şarkılarını eskisi gibi yüksek sesle söyleyemeyecek, eskisi gibi başı dik yürüyemeyecek.
Ancak Liam boyun eğmeyecek.
Liam diz çökmeyecek, kendinden taviz vermeyecek.
Liam müziğiyle birlikte göklere yükselecek, dört bir yana ulaşacak.
Liam, kocaman ve bomboş bir diyarda şarkılarını söylemeye devam edecek.

Sevgili dostum, bu şarkıyı duyuyorsan sen de asla pes etme, olur mu?
Sen de bu ideallere sahipsen lütfen Liam'ın onurunu kurtar,
Liam seni ödüllendirecektir.


Ömrü boyunca hiçbir şey başarmadı, kimseyi sevmedi. Hayatını Düello Arenasında çarçur etti.
Rocky Avildsen yıllarını bu şekilde harcadıktan sonra kahyası Brandt'ın, sahip olduğu her şeyi çaldığını öğrendi.
Tüm mal varlığı, şanı ve şöhreti artık başkasına ait olan Roger, kendi kendini sürgün etti.
Hayatının geri kalanını da hayallerinin peşinden koşan yürekli dostlarına adadı.

Dostum, onun hikayesini biliyorsun. Belki bu mektup yoluyla tesadüfen öğrendin,
Belki de Avildsen ailesinin şanını duydun ve akıbetini öğrenmek istedin,
Git ve Roger'ın geride bıraktığı eşyaları al. Bu, onun dünyaya son hediyesidir.


Athos dükkanında sebze, mutfak gereçleri ve dikiş malzemeleri satardı.
O dükkan Athos'un hem neşesi hem de gururuydu. Ancak kuyumcu Brandt, binbir türlü dolap çevirerek Athos'un hem tezgahını hem de hayatını mahvetti.
Athos, intikam almak için onu bıçakladı ve cesedini de Salacia Ovası'na attı.
Birini öldürmek elbette suçtur. Ancak bu, kurbanın tamamen masum olduğu anlamına gelir mi?
Brandt hak ettiğini buldu, Athos ise hayatının geri kalanını saklanarak geçirecek.

Hikayenin gerçek yüzünü bilenler, Athos'un gerçekleri ortaya çıkarmasına yardım etmek isterseniz
Lütfen sahil ve şelale arasındaki bölgede Athos'un sizler için bıraktığı teşekkür hediyelerini bulun. Nezaketiniz mutlaka ödüllendirilecektir.


Autumn'ın hayattayken yürekten bağlı olduğu bir inancı yoktu, öldüğü gün de muhtemelen son bir mesaj bile bırakmamıştır.
Tatlı yalanlar arasında adeta bir kukla gibi dans ediyordu.
Uyandığında ise hayatındaki en kıymetli şeyin, kızının kaçırıldığını gördü.
Autumn'ın en büyük arzusu, kızına yaşayacağı mükemmel bir dünya bırakmaktı. Bu uğurda her şeyini vermeye de hazırdı.

Bu notu okuyan kişi, bir annenin hissettiği bu acıyı anlayabiliyorsan
Ve bir annenin kızını koruma arzusunu yerine getirmek istiyorsan
Lütfen gölün ortasındaki sığınağa git ve sana bıraktığı eşyaları al. Nezaketin onun güvenini hak ediyor.


Parker, kocası ile birlikte Fontaine'in dört bir tarafını gezmeye ve hayatlarını yollarda geçirmeye karar verdi.
Penny adında bir kızları vardı. Penny yüzmeyi ve balık tutmayı çok seven, sevgi dolu bir kızdı.
Seçtikleri bu hayat tarzını kızlarına dayatmamak ve onu yerleşik hayattan koparmamak için Penny'yi en iyi arkadaşları Rouge'un yanına bıraktılar.
Parker, kalacak sabit bir yeri olmamasına rağmen neşe ve sürprizlerle dolu bir hayat sürüyor. En büyük dileği ise bir gün çocuğunun da bu mutluluğu tatması.

Parker, bu mektubu okuyan kişinin de mutluluğu bulmasını istiyor. Gidip senin için sakladığı hediyeyi bulmaya ne dersin?
İpucu: "Sürpriz" "balığın" karnındadır. Sürprizi bulmanın anahtarı ise o "balığın" gözündedir.


Barrow, karısı ile birlikte Fontaine'in dört bir tarafını gezmeye ve hayatlarını yollarda geçirmeye karar verdi.
Penny adında bir kızları vardı. Penny yüzmeyi ve balık tutmayı çok seven, sevgi dolu bir kızdı.
Seçtikleri bu hayat tarzını kızlarına dayatmamak ve onu yerleşik hayattan koparmamak için Penny'yi en iyi arkadaşları Rouge'un yanına bıraktılar.
Barrow, kalacak sabit bir yeri olmamasına rağmen neşe, macera ve sürprizlerle dolu bir hayat sürüyor. En büyük dileği ise bir gün çocuğunun da bu mutluluğu tatması.

Barrow, bu mektubu okuyan kişinin de mutluluğu bulmasını istiyor. Gidip senin için sakladığı hediyeyi bulmaya ne dersin?
İpucu: "Sürpriz" "kıskaçların" arasındadır. "Kıskaçların" arasındaki bulmacayı çöz, sürprizi elde et.