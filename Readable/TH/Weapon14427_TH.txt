
ฉันมักจะได้ยินผู้คนร้องเพลง และได้ยินผู้คนพูดคุย
ในช่วงเวลาที่ผู้คนมารวมตัวกัน ในงานเลี้ยงที่แสนรื่นเริงนี้
ความปรารถนาของฉันกระตุ้นให้ฉัน ร้องเพลงใหม่ให้พวกเธอฟัง:
ฉันจะดีดสายพิณ และร่ายบทกวีของฉัน
ฉันจะเริ่มร้องเพลงของฉัน และเริ่มเล่าเรื่องราวของฉัน
เพื่อบอกเล่าถึงบรรพบุรุษโบราณ Tupac ยักษ์ผู้กล้าหาญ
...
Tenoch ในวัยหนุ่มเลือดร้อนได้ยินแบบนี้ก็หัวร้อนขึ้นมาทันที
เหมือนจระเข้ที่ดุร้าย เหมือนกวางสีน้ำตาลที่เย่อหยิ่ง
เขาจะเงื้อไม้ยาวท่อนนั้นขึ้น และจะพูดกับ Tupac ว่า:
ทำไมเจ้าถึงมาที่ทะเล แล้วทำไมเจ้าถึงเหยียบคลื่น?
บรรพบุรุษของพวกเจ้า Uenuku ยังไม่กล้าทำอะไรบ้าระห่ำแบบนี้เลย
ถ้าเจ้ากล้าขัดขวางข้าละก็ ข้าจะจัดการเจ้าแล้วจับยัดใส่ไส้ปลาซะ!

Tupac ที่แข็งแกร่งกำยำดุจภูผา พอได้ยินประโยคนี้ก็หัวเราะลั่น
เหมือนแรดที่ดุร้าย เหมือนนกอีมูที่แข็งแกร่ง
เขาคว้าถ้วยทรงเขาแหลมนั้นไว้แน่น และพูดกับ Tenoch ว่า:
คนตัวเล็กอ่อนแออย่างเจ้า จะทำร้ายข้าได้อย่างไร?
ถ้วยทรงเขาแหลมนี้ควรจะเป็นของข้า เป็นของพวกพ้องในบ้านเกิดของข้า
ถ้าเจ้าริอ่านคิดจะขโมยมันไปละก็ มาประลองกับข้าก่อน!

Tupac ผู้แข็งแกร่งดุจขุนเขา เป็นวีรบุรุษเช่นนี้มาโดยตลอด:
ครั้งหนึ่งเขาเคยหักภูเขาด้วยมือเปล่า เพราะความโกรธชั่ววูบ
จากนั้นก็แทงหินลงพื้นดิน เพื่อให้น้ำพุร้อนพวยพุ่งออกมาจากในดิน
(สถานที่ที่พวกเธอเห็นอยู่ตอนนี้ คือบ่อน้ำพุร้อนที่ตั้งอยู่ทางตะวันตกเฉียงใต้
นี่ก็คือมรดกที่เขาทิ้งไว้ในตอนนั้น และยังคงอยู่มาจนถึงทุกวันนี้)
เขาเคยออกทะเลเพียงลำพัง เพื่อต่อสู้กับวาฬยักษ์ที่มีสองหาง
เขาหักเขี้ยวของอสูรร้าย และพกมันติดตัวไว้ตลอดเวลา
หัวใจของเขาทั้งร้อนแรงและดิบเถื่อน เหมือนกันธารน้ำพุที่ไหลรินในยามนั้น
Tenoch ที่อยู่ในวัยหนุ่มเลือดร้อน จะดึงดูดสายตาของเขาได้อย่างไร?
...
Tupac ผู้แข็งแกร่งราวกับขุนเขา นึกถึงเหตุการณ์เมื่อหลายสิบปีก่อน
ในระหว่างที่ต่อสู้กับ Tenoch เพื่อแย่งชิงถ้วยกับเขานั้น
เขาได้เอ่ยคำพูดนี้ออกมา ต่อหน้าจ้าวแห่งเปลวเพลิง
Tupac ผู้แข็งแกร่งราวกับขุนเขา จะมอบถ้วยใบนั้นให้
เขาอยากจะมอบถ้วยใบนั้น เพื่อให้ความหวังสุดท้ายปรากฏขึ้น
และเพื่อให้ความหวังสุดท้ายปรากฏขึ้น เขาจึงถือเปลวไฟเอาไว้
เขาถือเปลวไฟนั้นไว้ ตราบจนลมหายใจสุดท้ายของเขา
เขาไม่เคยผิดต่อคำสาบาน จวบจนลมหายใจสุดท้ายของเขาหมดลง
...
เรื่องราวของฉันจบลงแต่เพียงเท่านี้ ขอให้คนหนุ่มสาวทั้งหลายจำไว้ให้ดี
จดจำคำพูดของฉัน จดจำตำนานของคนโบราณ
พ่อของฉันเคยขับขาน ท่ามกลางสายลมทะเลสีทอง
แม่ของฉันก็เคยสอนเอาไว้ ตอนนั้นฉันยังอ่อนหัดและโง่เขลา
ช่วงเวลาแห่งความมืดมิดได้ผ่านพ้นไปนานแล้ว ตอนนี้ภัยพิบัติได้สงบลงแล้ว
เสียงเพลงขับขานอยู่เหนือน้ำพุตลอดเวลา ใต้ฟ้ายามพลบค่ำนั้นมีงานเลี้ยงเสมอ
แต่หนุ่มสาวรุ่นใหม่เอ๋ย จงอย่าลืมคำเตือนนี้:
มีเพียงสองสิ่งนี้ที่ไม่อาจละทิ้งได้ นั่นคือ ความสามัคคีและคำสัญญา