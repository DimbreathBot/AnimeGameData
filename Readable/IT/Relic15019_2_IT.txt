
Una freccia ammazzademoni usata al santuario per pregare e scacciare le catastrofi.
Si dice che sia capace di inseguire e sconfiggere qualsiasi demone.

La gente dice che le frecce ammazzademoni possono scacciare ogni male, ma il male non è qualcosa di oggettivo.
A volte il male viene dai nostri cuori; nasce da menti deliranti, rese fredde e cineree dal terrore.
Lady Saiguu è andata via da molto tempo, ormai, e io non sono più una giovane apprendista sacerdotessa del Gran Santuario di Narukami.
Ogni volta che prendo in mano quella pipa vuota, sento aleggiare sopra di me, come un fantasma, una sensazione di vuoto e un dolore sordo.

Avere qualcuno di cui sentire la mancanza, perdere qualcuno e non riuscire a dimenticarlo... mentre il tempo continua a scorrere.
La bianca, silenziosa e placida sagoma di Lady Kitsune, nascosta nell'oscurità profonda, aveva lasciato un segno indelebile nei sogni della sacerdotessa.
La grande Tengu andò in esilio volontario, furente per non essere stata un'adeguata protettrice per Lady Saiguu, lasciando indietro Teruyo.
Harunosuke, in lutto furioso, si trasferì in un altro paese, mentre Nagamasa si unì allo Shogunato per salvare la reputazione del clan Mikoshi.
In quanto all'uomo che m'insegnò a tirare con l'arco nella sacra foresta, e che ascoltò pazientemente le mie sciocche promesse sotto gli scarlatti rami del sakura...
Un giorno tornerà da me, anche se gli schizzi di sangue lo avranno accecato o se l'oscurità l'avrà contaminato e reso una belva feroce.

Lo salverò col nostro arco e le nostre frecce; manterrò la nostra promessa, per quanto possa essere vicina a spezzarsi.
Distruggerò ogni male col nostro arco e le nostre frecce; esorcizzerò la follia e le inutili ossessioni.

"Vieni a trovarmi, stupido giocatore d'azzardo.
E stavolta, Konbumaru, vedi di non perderti."

Eppure, chi fu a vincere l'ultimo lancio dei dadi?
Sfiorò debolmente l'arco mentre rifletteva su affari del tutto irrilevanti.