Meropide Kalesi'nde 137. Gün: Beşinci Pankrasyon Ringi idman maçı.
Bugünkü idman maçı kabus gibiydi. Yine herkesin önünde kendimi küçük düşürdüm.
Tombalak kıyafeti giymiş o manyağa ne demeli? Kayıp düştüğüne ve bunu beni devirmek için kullandığına inanamıyorum! Kafamı korkuluklara çarptım ve beni arenadan dışarı taşımaları gerekti...
Ne kadar şanslı biri! Peki benim şansıma ne demeli?
Yok yok! Bir düşündüm de arenada su olmasının sebebi boru hatlarının bakımının iyi yapılmaması! Kaybetmemin sebebi bakım personeli yani!
Boru hattı bakım personeli günlük Kale Kuponu maaşlarını alıp kıt kanaat geçiniyor olsalar bile en azından işlerini düzgün yapmaları lazım!
...

Meropide Kalesi'nde 192. Gün: Günlük idman
Bugünün İdman Programı: 30 tur ağırlıklı uzun mesafe koşusu, 50 set ağırlık kaldırma rutini, 9 set karın egzersizi ve kum torbasına 999 ağır kroşe!
Bugünün Menüsü: Barbekü Soslu Kaburga, Lazanya ve Naneli Fasulye Çorbası... Aynı şeyleri yemekten biraz sıkıldım ama sorun değil.
Açıkçası Meropide Kalesi'ndeki yemekler o kadar da kötü değil. Aşçılar işlerinde biraz daha iyi olsaydı şikayet edecek pek bir şey olmazdı.
Menüye adı "Smeshnayalı" mıydı neydi, onun gibi buzlu Bavyera Kahvesi benzeri birkaç tatlı eklemeliler... Neyse, adının ne olduğu mühim değil!
Öyle bir şey yapsalar birkaç yıl daha kalırdım burada.
...

Meropide Kalesi'nde 208. Gün: Onuncu Pankrasyon Ringi idman maçı.
İlk dörde girebilmek için o kadar uğraştım ama ödül olarak verdikleri Kale Kuponlarıyla Kuş Yumurtası bile alınmıyor!
Tüm gün boşa gitti diyemem tabii...
Roussimoff Sarımsaklı Baget Ekmeğini acı sosa bandırdı, birkaç ısırık aldı ve karın ağrısından nakavt oldu.
Ayrıca adama Buz isabet ederse grip oluyormuş, Ateş isabet ederse sersemliyormuş ve hatta güneşten uzakta, suyun içindeyken güneş çarpması geçirebiliyormuş. Öyle söylentiler var...
Zayıf noktaları varmış demek!
Belki de elementlerle uğraşmayı bırakıp yalnızca fiziksel güce odaklanmıştır.
...

Meropide Kalesi'nde 240. Gün: Günlük idman
Bugünün İdman Programı: 45 tur ağırlıklı uzun mesafe koşusu, 65 set ağırlık kaldırma rutini, 12 set karın egzersizi ve kum torbasına 1111 ağır kroşe!
Bugünün Menüsü: Barbekü Soslu Kaburga, Lazanya ve Naneli Fasulye Çorbası... Yine aynı yemekler. Ama kas yapmak için katlanacağız artık.
Her yerim ağrıyor, eğilemiyorum ve Kale Kuponum da kalmadı...
Pankrasyon Ringine kayıt olmamın tek sebebi Kale Kuponu kazanmaktı ama hepsini yemeğe harcadım...
Deli miyim acaba?
Çok umurumda değil gerçi!
O kadar emek verdim, bu yüzden artık asıl amacım idman maçı şampiyonluğunu kazanmak. Biraz daha dayanmam lazım!
...
