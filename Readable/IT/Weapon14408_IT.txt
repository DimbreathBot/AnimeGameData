
Un catalizzatore realizzato con della Rupenera rara. Si illumina quando viene attivato e l'energia cosmica circola al suo interno.
Il dispositivo ha una forma circolare con un pezzo di Cor Purum color rosso sangue inserito al centro. Il Cor Purum sembra crescere e calare come una luna cremisi, diventando sempre più luminoso e poi costantemente più scuro in un ciclo senza fine.

"Le numerose montagne di Tianheng ospitano mille tesori poiché, nelle profondità delle loro rocce, ricchi filoni di giada luccicano gloriosamente". Questo per dire che l'estrazione mineraria prosperava a Liyue durante il regno del Rex Lapis.
I giacimenti di minerale nel Monte Tianheng e nell'area circostante si esaurirono uno dopo l'altro, costringendo i minatori a scavare più in profondità. Il risultato fu una rete di tunnel sotterranei che si estendeva in tutte le direzioni della regione. Nel punto più profondo, le miniere arrivavano fino al centro della terra.
Gradualmente, la regione un tempo tranquilla fu assalita da una serie di disordini sempre più frequenti. Con un brontolio profondo, la terra tremava, provocando frane sulle montagne e crolli nelle miniere.
Durante la notte, si riuscivano a sentire in lontananza i lamenti delle anime innocenti addolorate che erano periti in quelle catastrofi.

Poi, un giorno, uno straniero giunse al Monte Qingce.
Lo sconosciuto era vestito con un abito lungo e parlava in modo astruso ed eloquente. Dichiarò di essere uno stregone in visita a Liyue alla ricerca di due artigiani di nome Yun e Han.
Yun Huang, la prima figlia della famiglia Yun, risiedeva allora nel villaggio di Qingce. Lei inviò immediatamente un messaggero a recuperare Han Ce, il primo figlio del maestro artigiano Han Wu.
Lo stregone informò entrambi che in passato i membri delle famiglie Yun e Han avevano creato insieme un catalizzatore per gli stregoni di tutto il mondo.
Con i disordini che si stavano diffondendo a Liyue, gli stregoni desideravano dare agli Yun e agli Han un pezzo di Cor Purum cremisi, nella speranza che potesse aiutare la loro gente in questo periodo travagliato.

Dopo aver ricevuto il messaggio, Yun Huang e Han Ce accesero immediatamente la fornace e crearono un catalizzatore di Rupenera con il Pur Lapis cremisi come nucleo.
La pietra cremisi risuonava con le linee geomantiche della terra. Un bagliore rosso sangue avrebbe lampeggiato per avvisare di un'imminente attività tettonica.
Proprio come le stelle guidano coloro che viaggiano di notte, così questo catalizzatore era la luce che offrì un passaggio sicuro alla gente di Liyue durante quel periodo tumultuoso di frane e crolli. Era posizionato ai piedi del Monte Tianheng affinché tutti lo potessero vedere.
Quando finalmente tornarono i giorni sereni, l'Agata di Rupenera sparì silenziosamente senza lasciare traccia, proprio come era svanita la furia del nucleo terrestre.

