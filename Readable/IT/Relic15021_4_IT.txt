
In quel sogno, egli vide un fantasma che danzava al chiaro di luna.
Era proprio come quel giovane di tanto tempo prima, simile a un foglio di carta bianco.
Come una personalità pura e al contempo fragile,
che appare quando svaniscono il risentimento e la sofferenza.

Il viandante non sapeva di poter sognare.
Pensò che dovesse essere uno scherzo da parte dei ricercatori,
o che forse era la microscopica resistenza di quel cuore antico.

"Una volta ottenesti il 'cuore' che tanto agognavi...
ma altro non era che un falso, un portatore di bugie e inganni.
Finalmente ora avrai ciò che ti appartiene.
E questo tuo corpo fasullo potrà finalmente ambire a dominare il mondo.

Eppure, questo è solo un effimero sogno di gloria.
E un giorno, scivolerà via tra i lamenti di una terra sofferente..."
Era stato il "lui" del passato ad averlo detto? O forse il "lui" del futuro?
Al girovago non importava, poiché quando si risvegliò...
...non era lui a essere svanito, bensì quel futuro etereo.