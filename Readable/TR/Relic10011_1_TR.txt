
Bir zamanlar doğduğu günden beri kısmeti açık olan bir çocuk vardı. En kötü haydutlar bile istediği kadar çabalasın, çocuğun saçının teline dahi zarar veremiyorlardı. Bu yüzden çocuğa "Bahtı Açık" lakabı verilmişti.
Çocuk zamanla büyüdü, bir yetişkin oldu. Günlerden bir gün, kör kütük sarhoş olup kendini bir hanın arka sokağında buluverdi.
Yıldızların görünmediği bir gecede kötü niyetli bir haydut, onun bu savunmasız halinden istifade edip Bahtı Açık'ı soymayı planlamıştı.
Fakat tam bir hamle yapmak üzereyken, uçarak gelen bir kadeh haydudun tam alnına isabet etti. Darbenin etkisiyle sersemleyen haydut yere devrildi.
Böylelikle Bahtı Açık, handa çıkan bir kavganın yakınlarında bulunup bu durumdan zararla değil karla çıkan sayılı kişiden biri oldu.
