Lettera di Nikolay

Mia cara sorella Katya,

Ho sentito dire dal capitano che ti avrebbero trasferita al nostro reggimento. Il mio cuore trabocca di gioia al pensiero del nostro ricongiungimento!
Ho sempre portato con me la balalaika che mi hai donato, riparandola all'occorrenza. Suona molto più naturale, ora che ho cambiato i tasti che avevamo rotto.
Ma solo per informazione, dato che mi hai chiesto di tenerla: non te la ridarò! Se la mia goffa sorella dovesse rovinare di nuovo questa mia compagna, non perderò altro tempo a ripararla!
Oh, giusto, ho imparato un paio di canzoni nuove. Preparati a restare a bocca aperta quando farai rapporto... Ti suonerò le canzoni davanti al falò come ai vecchi tempi quando cantavamo seguendo le melodie della balalaika, ridendo agli scherzi che ci raccontavamo e attendendo i regali preziosi della Tsaritsa per i nostri fratelli e sorelle nella Dimora del focolare per celebrare il nuovo anno...
Ciò che è cambiato, però, è che non siamo più bambini spensierati. Dalle grandi responsabilità che sorreggiamo derivano anche pesi più imponenti per le nostre menti.

Il capitano ci ha concesso una licenza di mezza giornata. Non dimenticare di portare il liquore e i dolci. Ubriachiamoci e chiacchieriamo! Ho così tante storie da raccontarti. Immagino che anche tu abbia vissuto tante avventure lì dove eri di stanza!
Comunque, non ridere di me se mi vedrai ingrassato! Anch'io controllerò la tua "crescita orizzontale"!

Non vedo l'ora di incontrarti.
Nikolay Snezhevich
