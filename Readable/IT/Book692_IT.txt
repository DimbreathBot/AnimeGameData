I test sulla forza di Jakob proseguono. Come prima, la carne e il sangue della bestia gigante Elynas vengono usati come nutrimento. Jakob sembra essersi abituato, quindi non c'è più nulla di cui preoccuparsi. Il "rigetto" osservato in precedenza potrebbe essere stato causato solo dal disgusto di Jakob. È confortante constatare che la sua condizione fisica non ne ha risentito...
Jakob continua a mangiare, ma solo per abitudine e non per necessità di sopravvivenza. Però è un bene, perché mangiare insieme è bello. All'improvviso mi è venuta in mente una similitudine tra la marmellata e la carne e il sangue di Elynas, così ho fatto una battuta. Jakob sembrava piuttosto a disagio...
Rispetto ai test precedenti, le cose sono migliorate in modo significativo. Forse si può fare di più... Il passo successivo sarebbe tentare l'apertura di un "passaggio"...

Siamo riusciti ad aprire il "passaggio", anche se non è durato molto. Durante quel periodo, sono emersi molti mostri neri dall'aspetto canino. Erano molto aggressivi e terrificanti, ma grazie al cielo c'era Jakob. Ha iniziato a piangere dalla paura, ma ha continuato a sterminarli tra un singhiozzo e l'altro...
Questi mostri sono identici a quelli che abbiamo scoperto durante la spedizione nel deserto, ma all'epoca erano grigi come il sale grezzo, rigidi e immobili, quindi la situazione non era pericolosa...
Credo proprio che abbiano delle proprietà molto simili a quelle di Elynas...

I documenti dei khaenri'ahni parlano di "passaggi" che appaiono in gran numero e da cui emergono svariati mostri pericolosi dall'aspetto canino. È molto probabile che appartengano alla stessa specie...
È ragionevole supporre che un certo punto di questi "passaggi" sia collegato a un luogo che pullula di questi mostri. Chiamiamole "Faglie bestiali" per ora... Quindi possiamo chiamare i cani "Segugi della Faglia"...
