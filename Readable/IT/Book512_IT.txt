...Al mio caro amico Mehrak...
...Hibehrous ha richiesto tre volte quei fondi per "alleviare la situazione nelle aree colpite dalla crisi" e "riparare le oasi e i sistemi d'irrigazione", e si è decisamente dato molto da fare al riguardo, sebbene probabilmente non per bontà di cuore...
I calcoli dei sacerdoti indicano che una tale mozione peserebbe sulla tesoreria senza ricevere alcun vantaggio concreto in cambio.
...Questa persona è maligna e non gode del sostegno del Consiglio dei nobili. Ha acquisito un alto rango solo dietro richiesta di Sua Maestà Parvezravan. E ora chiede oro e seta, rovina individui onesti e provoca le marmaglie! Deve disprezzarci davvero...

....Siamo degli umili sudditi che servono il loro grande re al di là della nobiltà tramandataci dai nostri antenati. Come possiamo consegnare le nostre fortune a quegli zotici e a quei furfanti? La protezione della proprietà individuale non è forse uno dei diritti più elementari?

...Inoltre, costui è nato da pastori di montagna, il che lo rende ribelle e crudele per natura, considerata la sua impudente violenza.
Sarà anche un generale della cavalleria e godrà del supporto di Sua Maestà Parvezravan... Ma dal modo in cui si comporta e dal suo estremo lassismo non si può essere sicuri che non sia complice della Maschera d'ottone...
...Esorto tutti i miei amici nobili a indagare sulla questione e a rimanere in guardia!
...Allego a questa lettera un certificato di 300.000 pezzi d'argento come pegno da parte mia...