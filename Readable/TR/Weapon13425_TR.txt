
Çevirdiği üçkağıt ne kadar zekice olursa olsun, hırsızın hırsız olduğunu unutmamak gerekir.
Suçlular alenen cezasını bulmalı ve yalanlar ifşa edilmelidir.
Zira dünya bu şekilde dönmeli, dürüstlük anlamını yitirmemelidir.
Ne var ki "olması gerekenler" ancak sözde kolaydır, istenilen sonuca erişebilmek ise akılalmaz derecede çaba gerektirir.

Gençliğinde genç ve kurnaz bir kılıç ustasıyla dövüşen bu kız, rakibi olan adamın yavaş fakat kasıtlı olarak hareket etmesine aldanıp afallayıvermişti.
Sonunda normalde asla açığa vurmayacağı bir zaafını belli eden kızın kolu, hemen ardından adamın kılıcının hedefi oluverdi. Bunun ardından da kız, dövüş yeteneğinin kılıç ustasıyla boy ölçüşemediğini kabul etmek zorunda kaldı.
Daha sonraları o kılıç ustasını bir kez daha bulup son bir düelloya davet etmek ve varını yoğunu ortaya koymak da geçti gönlünden. Ne var ki dediklerine göre adam çoktan emekli olmuştu bile.
Ülkesine hizmet ederken yaralanan yüzünü uzun zamandır bir maskenin altında gizliyordu. Bir zamanlar sahip olduğu uçarı, küstah tavrını ve dövüşteki ritmini kaybetmişti.
Mareşose Avcılarının maruz kaldığı onca şey karşısında bitap düştüğü, kendini içkiye verdiği söyleniyordu.

Kuşkusuz ki bu durum geçmiş hayatına bir ihanet gibiydi. Yine de mızrakçı kızın söylentilerin ardındaki gerçeği bizzat keşfetmesi gerekiyordu.
Böylece kılıç ustasının kah ayak izlerini kah yara izlerini sürmeye koyulan kız, ezeli rakibinin peşine düştü...
Çok sevdiği biri kaderin sillesini yiyecek olsa da, kalbi kırılıp da tamamen tuzla buz olsa bile,
Kılıç ustasının ardında bıraktığı maskenin izini sürdüğü sırada çektiği tüm çilenin karşılığını almasına ramak kalmıştı...

Derken bu arayışın sonunda ansızın bir olay yaşandı. Üstelik bu olayın bir zamanların efsanevi Düello Şampiyonunun peşine düştüğü adaletle hiçbir ilgisi yoktu.

"Oo, bu sefer şu ünlü Marfisa gelmiş demek..."
"Moralini bozma. Dövüş yeteneklerin işimize ziyadesiyle yarayacak."

"Usta... Bu zaten ikincisi, korkarım ki bir sonraki..."

"Farkındayım."