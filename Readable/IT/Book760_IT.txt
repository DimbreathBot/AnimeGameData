...
Parte XVII: Iterazione di progettazione dei meccanismi di spostamento
In breve, in base ai test effettuati sui prototipi a sistema completo, incrementare semplicemente le dimensioni dell'attuale Mekautoma umanoide non è fattibile dal punto di vista tecnico.
Idealmente, questo Meka deve riuscire a operare su vari tipi di terreno come strade urbane asfaltate, boscaglia fitta, sabbia e persino paludi.
Se si adotta la locomozione bipede del Meka umanoide, in caso di terreno morbido e sciolto questo Meka rimarrà bloccato e non potrà più essere recuperato, considerati gli attuali strumenti di trasporto di Fontaine.
Questo problema deriva dal fatto che il peso del sistema di alimentazione e di combattimento vanno ben oltre quanto previsto.
Al momento, stiamo ancora sviluppando un sistema di alimentazione per questo Meka e abbiamo dovuto raccogliere l'energia generata da diversi nuclei di Mekautomi prodotti in serie, ottenendo un rapporto potenza-peso piuttosto basso.
Tuttavia, anche se riusciremo a ottimizzare il sistema di alimentazione, il peso complessivo del Meka non diminuirà in modo significativo.
Il peso del sistema di combattimento è essenziale. Affinché le capacità di combattimento soddisfino i requisiti stabiliti, non è possibile ridurre né le dimensioni né il peso di armatura, armi e munizioni, poiché, così facendo, il Meka risulterebbe ulteriormente indebolito.
Di conseguenza, una struttura multiruota o il Meccanismo di spostamento cingolato, che un altro gruppo di ricerca sta sviluppando, sono soluzioni più realistiche rispetto a delle gambe umanoidi.
Utilizzando un cingolo sufficientemente largo, il Meka potrà attraversare diversi tipi di terreno scosceso mantenendo un'elevata efficacia di combattimento.
Inoltre, i test eseguiti sul prototipo a sistema completo hanno confermato un'ipotesi di base:
"Il parametro chiave di tutti i Meka e degli equipaggiamenti progettati dall'essere umano è il peso. Quando vengono impiegate le componenti giuste, il peso equivale sostanzialmente alla forza in combattimento. Il peso deve pertanto essere una delle priorità nella progettazione di qualsiasi Meka."
I risultati derivanti da questa teoria saranno presentati dal nostro team di progetto nel corso di una conferenza.
...