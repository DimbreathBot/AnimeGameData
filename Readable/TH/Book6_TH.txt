เหล่าเพื่อนนักดื่มแห่ง Mondstadt เอ๋ย จงดื่มเข้าไปอย่าหยุดยั้ง
จนถึงวันหนึ่ง Barbatos ได้ตอบรับคำขอของเธอ
ตามรอยผมสีแดงของเธอไปในสถานที่กักขัง
"ทุกสิ่งทุกอย่างนั้นต้องมีชื่อเรียก" ดวงวิญญาณพูดอย่างสนุกสนาน
"ให้ฉันสรรสร้างบทกวีด้วยชื่อของเธอเถอะ"
"และฉันขอมิตรภาพของเธอเป็นการตอบแทน"
หญิงสาวตอบอย่างยินดี หัวใจของเธอเต็มไปด้วยความรู้สึกถึงการปลดปล่อย

ด้วยเหตุนี้ ท่ามกลางสนามรบ เธอย่างเข้าไปหาบทเพลงของ Barbatos 
หญิงสาวโค่นอสูรมังกรที่เข้ามารุกรานที่ราบ
เหล่าขุนนางลงพุงยังต้องหนีไปซ่อน
"Mondstadt คืออิสรภาพ" สายลมบรรเลงเพลงแด่ฝูงชน
สายลมแห่งความโดดเดี่ยวรวมตัวกันในป่า พัดหอคอยของเผด็จการให้พังทลาย
ราชสีห์สาวเชิดหน้าของเธอขึ้น โซ่ที่คอยพันธนาการนั้นในที่สุดก็ถูกปลดลง

จากนั้น หญิงสาวก็ได้รับนามจากชัยชนะของตน
เป็นผู้ช่วยบรรเลงของเทพแห่งลม ในใจของหญิงสาวนั้นเต็มไปด้วยความยินดี
แต่คำขอบคุณของเธอนั้นกลับถูกปฏิเสธโดย Barbatos
"เพลงของเธอ ตัวเอกก็ต้องเป็นเธอสิ"
"ฉันยอมรับมิตรภาพระหว่างเรา และได้รับชื่อของเธอแล้ว"
"เพลงที่บรรเลงออกมาเองจากอิสรภาพของเธอ"

เพื่อนนักดื่มทั้งหลาย พวกเรามาดื่มฉลองกันเถอะ!
นี่คือที่มาของอิสรภาพของ Mondstadt
ถึงวันที่ท้องฟ้าไร้ซึ่งแสงและใบหน้าเต็มไปด้วยความผิดหวัง
อย่าได้ลืมเลือนเรื่องราวของฮีโร่ผู้ยิ่งใหญ่ Vennessa
อย่าได้ยอมแพ้ต่อความหวังที่จะมีอิสรภาพ