Karga ile Tilki

Bir zamanlar bir karga ağacın tepesinde duruyormuş, gagasında da çaldığı bir parça peynir varmış.
Kargayı gören ağacın altındaki tilki yukarı bakmış ve şöyle demiş:
"Hey dostum."
"Ağzında tuttuğun o şey öyle çok da leziz bir yiyecek değil."
"Aklı başında olan herkesin yemeden atacağı, tam bir felaket kaynağı gibi bir şey."
"Bir boğazına bak bir de o peynirin büyüklüğüne bak, nasıl yiyeceksin onu?"
"Ye de gör, bak nasıl boğulup ölüyorsun."
"Şehirdeki peynir üreticileri bunun farkındaydılar."
"O yüzden senin gitmene izin verdiler. Yoksa peyniri sana verirler miydi?"

Bu sözlere pek kulak asmayan karga peyniri ağzında tutmaya devam etmiş.
Karganın peynirden vazgeçmeye pek niyetinin olmadığını anlayan tilki bir kez daha şöyle demiş:
"Dostum,"
"Bu peynir öyle sandığın gibi değerli ve lezzetli bir şey değil!"
"Düşün bakalım bir! Sen dağların ve ormanların arasında keyfince süzülürken,"
"Peynir diye bir şey duymuş muydun hiç?"
"Bana sorarsan eğer böyle bir şey aslında hiç de bize göre değil."
"Bırak peyniri dağlarda çürüsün, rüzgar onu alıp denizlere götürsün."
"Eline ayağına dolaşmasındansa böyle olması çok daha iyi."

Karga birden tüylerini kabartmış ama peyniri yine de ağzında tutmaya devam etmiş.
Karganın halen vazgeçmediğini gören tilki iç çekmiş.
"Hadi ama dostum!"
"İlle de bu peynirin tadına bakacağım diyorsan"
"Ben sadece bir tilkiyim ve yoldan geçiyordum. Seni durduracak değilim."
"Ancak en azından bir peynirin nasıl yenileceğini bilmen gerekir."
"Öylece mideye indirecek olursan"
"Böyle nadir bir hazineye bildiğin yazık etmiş olursun!"
"Ayrıca dünyanın dört bir yanından derlediğim peynirli tarifler de boşa gitmiş olur!"

Birden heyecana kapılan karga dayanamaz ve gagasını açıverir.
"O tarifleri bana da öğretir misin?"
Karga bunu der demez gagasındaki peynir yere düşer.
Tilki de peyniri kaptığı gibi döner ve yuvasına girer.

Bu hikaye bize bilmememiz gereken sırları öğrenmeye çalıştığımız sürece,
Elimizdeki şeylerden de olacağımızı göstermektedir.