
ความลับที่แพร่กระจายในหมู่นักวิชาการเวทมนตร์ของกองอัศวินแห่ง Favonius มันบันทึกความรู้ต่าง ๆ ของพวกเขาเอาไว้
มันฝังด้วยธาตุที่ตกผลึกเป็นคริสตัลซึ่งเป็นสาเหตุที่ Favonius Codex เป็นสิ่งที่หายาก
ไม่เพียงเพราะผลึกธาตุมีค่า แต่ยังรวมถึง Favonius Codex แต่ละชิ้นที่ทำด้วยมือด้วย
มีเพียงนักวิชาการที่เชี่ยวชาญการควบคุมธาตุเท่านั้นที่สามารถสร้างผลึกธาตุเหล่านี้ได้

ตั้งแต่กองอัศวินถูกก่อตั้งขึ้น อัศวินรุ่งอรุณ Ragnvindr ได้เปลี่ยนห้องอาบน้ำของชนชั้นสูงในยุคเก่าให้กลายเป็นห้องสมุดเป็นต้นมา
การอุทิศตนของเหล่ากวี, นักวิชาการและนักเดินทางนับไม่ถ้วนทำให้ Mondstadt เป็นเมืองที่มีคอลเล็คชั่นหนังสือใหญ่ที่สุดในแดนเหนือของทวีป
ยังไงซะบทเพลงก็ล่องลอยไปกับสายลมและเหล้าชั้นเลิศก็จะอยู่เพียงชั่วครู่ มีเพียงเรื่องราวและความรู้เท่านั้นที่จะส่องประกายไปตลอดกาล

ความจริงแล้วห้องสมุดในเวลานี้นั้นมีขนาดเพียงหนึ่งในหกของมันในสมัยที่รุ่งโรจน์
น่าเสียดายที่ห้องสมุดได้ถูกเผาวอดวายไปในช่วงโศกนาฏกรรมของ "Great Fire of Fall Equinox" 

ในห้องใต้ดินของห้องสมุดมีประตูไม้ที่แข็งแรงทนทานอยู่หนึ่งคู่
ว่ากันว่าแม้แต่ไฟที่ยิ่งใหญ่ก็ไม่อาจสร้างรอยไหม้ให้แก่มันได้ โดยในช่วงก่อนที่จะสร้างห้องสมุด
และก่อนที่กองอัศวินจะก่อตั้งขึ้นนั้น ประตูบานนี้ก็ตั้งตระหง่านอยู่ที่นี่มาตั้งนานแล้ว
ซึ่งทางเหล่าสมาชิกของกองอัศวินได้ประกาศว่ามันเป็นพื้นที่ของหนังสือต้องห้าม
แต่ว่ากันว่ามีความลับหลับใหลอยู่ในนั้น...