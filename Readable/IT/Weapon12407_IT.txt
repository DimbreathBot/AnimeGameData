
Nel Porto di Liyue si riversano persone provenienti da tutto il mondo, con grande orgoglio della città.
La marea di gente porta con sé anche tesori esotici.
Questo spadone è finemente realizzato con i migliori materiali. È unico in quanto il filo della lama rivolto verso chi la impugna è stato smussato.
Si dice che il bordo smussato fosse usato come elsa, permettendo a chi brandiva l'arma di cambiare tecnica di combattimento alternando continuamente la posizione della mano.

Sebbene siano in pochi a saperlo, questo spadone era in effetti frutto di un atto d'amore di un fabbro straniero.
Il fabbro sapeva di non spiccare per abilità, e desiderava che questa lama non seguisse il suo esempio. Per questo, lavorò minuziosamente all'affilatura e al bilanciamento della sua amata lama.
Durante le innumerevoli notti insonni del fabbro, le scintille brillavano copiose.
La spada venne fusa e temperata infinite volte.
Durante tutto quel tempo, la sua mente era consumata dall'indicibile ansia per le condizioni della sua amata e dalla speranza di un suo pronto ritorno.

"Alla fine della guerra..."
Il fabbro rifletteva rapidamente ogni volta che si fermava per prendere fiato.
"Questa lama le sarà ancora utile?"
"Riuscirà almeno a tornare a casa sana e salva?"
Questi pensieri occupavano brevemente la sua mente per brevi istanti, ma in un baleno li sciacciava e tornava a dedicare tutto sé stesso alla lama.
Assecondare ansie irresolubili era uno sforzo inutile: meglio concentrarsi sulla creazione del regalo perfetto per darle il bentornato.

Infine, arrivò il giorno in cui, trionfante, la spedizione rientrò dalle porte della città, avendo sconfitto i mostruosi nemici.
Il fabbro, tuttavia, non aveva avuto il tempo di incidere il nome dell'amata sulla lama.
Non avendo tempo da perdere, afferrò la spada e si precipitò incontro alla sua amata.
Purtroppo, quello che lo aspettava non era che un'insopportabile doccia fredda.

Quando la guerriera si tolse l'elmo, una chioma lunga e morbida le cadde sulle spalle. Si stava facendo crescere i capelli: non avrebbe più impugnato una lama per il resto dei suoi giorni.
Nel frattempo, anche lei aveva un regalo per il suo amato: un arco da caccia nuovo di zecca.
"Fine della storia! Ho passato tutti questi anni a realizzare questo spadone per te, e adesso non ne hai nemmeno bisogno!"
Il fabbro era triste e non poteva fare a meno di lamentarsi per l'ingiustizia di tutto ciò. Tuttavia, i suoi sforzi non furono affatto vani: era finalmente riuscito a realizzare una lama di qualità pregiata.
