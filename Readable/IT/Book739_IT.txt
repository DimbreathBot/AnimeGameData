Cara Lauren, mia dolcissima figlia, non ho altra scelta se non quella di salutarti in questo modo. Da quando ci siamo separati, non è trascorso un solo momento in cui non abbia desiderato di poter lasciare Forte Méropide appena possibile e tornare da te. Tornare ad essere quel padre che tanto ammiravi.

Forse sono l'unico a credere ingenuamente che i peccatori vengano perdonati. Nel momento in cui viene emessa una sentenza, il condannato è già morto, ne resta soltanto un involucro di carne che deve fare ammenda. Nessuno mostra compassione per la carne, poiché è sporca e senza valore.

Non fare le scelte sbagliate, Lauren. Non commettere crimini. Vivi una vita meravigliosa. Fai del tuo meglio per diventare migliore. Cerca di accogliere tutte le cose luminose di questo mondo e non lasciarti rimorsi alle spalle, come ho fatto io.

Non cercare di parlare in mio favore. Non puoi fidarti di nessuno, qui. Sono tutti mostri con volti umani, senza il minimo briciolo di decenza, costantemente affamati, oltre ogni misura. Stai molto, molto lontano da questo posto.

Non importa cosa pensi di un padre come me, voglio comunque che tu sappia che vorrei poterti vedere, e che ti voglio molto bene.
