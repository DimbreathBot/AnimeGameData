(กระดาษสภาพดีเนื่องจากถูกเก็บไว้ในสภาพแวดล้อมปิด มีตัวอักษรที่ดูเหมือนรูปวาดเขียนไว้ว่า...)
หินยักษ์ถล่มลงมา จึงหนีออกไปไม่ได้ นี่ผ่านมากี่วันแล้วนะ?
น่าเสียดาย ถ้าได้เห็นทิวทัศน์ของสถานขุดค้นโบราณนั้นอีกสักครั้ง ภาพวาดบนผนังตรงหน้าจะต้อง...
ฮ่าฮ่า เกินเยียวยาแล้วจริง ๆ ป่านนี้แล้วยังมัวคิดถึงภาพพวกนี้อยู่อีก
เมื่อก่อนพวกเพื่อน ๆ และผู้อาวุโสไม่เข้าใจเลยว่า ทำไมถึงไม่หัดเขียนลายตราสลักโฟลจิสตันให้ดี แต่กลับเปลี่ยนมันให้เป็นภาพวาดและกราฟฟิตี้แบบนี้ พวกเขาไม่เข้าใจเลยว่า ลายเส้นของแม่พิมพ์สลักนั้น เทียบไม่ได้เลยกับสัมผัสที่มาพร้อมแสงเรืองรองและสายลม จุดหักมุมที่แข็งทื่อจะมาเทียบเทียมร่องรอยของกระแสน้ำหรือใบไม้ที่ร่วงหล่นได้อย่างไร
ฉันใช้ตราสลักโฟลจิสตันไปจนหมดแล้ว และฉันก็รู้ว่า ควรทำให้มันสวยงามและน่าประทับใจยิ่งขึ้น
บางคนอาจคิดว่า ตราสลักโฟลจิสตันเป็นเพียงเครื่องมือ และคิดว่าการทำให้เครื่องมือมีรูปร่างสวยงามนั้นไร้ประโยชน์
แต่มันก็ต้องมีใครสักคน... ฉันหวังว่านะ หวังว่าจะมีคนรุ่นหลังที่ชอบวิธีการแบบนี้ และถ้าเป็นอย่างนั้น ความพยายามของฉันตลอดหลายสิบปีที่ผ่านมานี้ก็ไม่สูญเปล่าแล้ว
อย่างไรก็ตาม ก็มีโอกาสสูงที่ภาพวาดบนกำแพงหินพวกนี้จะเลือนหายไปเพราะลมฝน
แต่ถ้าเกิดว่า ไม่แน่นะ ถ้ารูปแบบนี้เป็นที่รู้จัก และได้รับความนิยมขึ้นมาล่ะ?
หรือไม่ก็อาจจะเป็นเหมือนอย่างในเรื่องราวของผู้เล่าเรื่อง ที่หินสามารถพูดได้... และมันก็จะมีชีวิตขึ้นมาจากภาพวาดพวกนี้ในอีกหลายพันปีให้หลัง
พูดถึงตรงนี้แล้วรู้สึกไม่พอใจเท่าไหร่เลย... แต่ยังไงก็ต้องหาทางวาดภาพบนกำแพงให้เสร็จก่อนละนะ!

นักวาดกราฟฟิตี้ที่ไร้ผลงาน...
ช่างเถอะ ชื่อนี้ไม่ควรค่าให้เอ่ยถึงหรอก