1. Not:
Adım Boyang. Bildiğim her şeyi gelecek nesillerin görüp deneyimlerimden ders çıkarması için buraya bırakıyorum.

2. Not:
Yoldaşlarım ve ben Yedi Yıldız tarafından Fantastik Pusulayı Kanyon'a götürüp Taşordu koruyucularına yardım etmemiz yönünde talimat aldık. Buradaki canavarlar son derece ürkütücüydü, kuvvetlerimiz korkunç kayıplar yaşadı. Yakshanın yardımı olmasaydı korkarım kardeşimle oracıkta katledilebilirdik.

3. Not:
Bu Yakshanın dört eli var ve delirmiş gibi davranıyor. Kendi adını bile hatırlamıyor. Çılgın haldeyken etrafındakilere "Alatus" ve "Menogias" diye sesleniyor. Yıldırımı kontrol edebiliyor ve büyüleyici bir forma sahip. Tarih boyunca hatırlanmayı hak ediyor. On gün boyunca acımasız canavarlara karşı savaşta onun yanında yer aldık ve sonunda onları durdurmayı başardık.

4. Not:
Yılanın zayıf noktası başının on sekiz santim altındadır. Bu canavarların da zayıf noktaları var elbet. Yaksha bu zayıflıkları keşfedince canavarların zayıflığını hedef alan bir savaş planı yaptı. Önceki mücadelemizde Kanyon'un yüzeyi zarar görmüş ve toprağın iç kısımlarında büyük ve gizemli bir yer altı sarayı ortaya çıkmıştı.
Canavarların bu zindana yaklaştıklarında zayıfladıklarını gözlemledik ve Khaenri'ahlı bu yaratıkları önemli ölçüde bastıran bir güç olduğunu düşündük.

5. Not:
... Çok fazla kayıp yaşadık. Buna derhal son vermeliyiz. Rongzhao ve ben Fantastik Pusulayı alıp bir grup Taşordu askeriyle Yakshayı yer altı sarayına kadar takip etmeyi kabul ettik. Yaratıkları uzaklaştırıp sarayın derinliklerine süreceğiz.
Mührü... Ben ve oradaki Yaksha tamamlamalıyız. Rongzhao da dışarıdan yardım etmeli. Bu şekilde mührün kırılmamasını sağlayabiliriz. Plan işe yararsa Kanyon cephesinin güvenliğini sağlamış oluruz. Maalesef bu benim, Yakshanın ve yanımızdaki Taşordu askerlerinin yer altı sarayında mahsur kalacağı anlamına geliyor. Ancak... Buna değer. Denemek zorundayız.

6. Not:
Savaşçılar gece gündüz etrafı gözledi ve canavarların yer altı sarayına girdikleri anda yeteneklerinin büyük ölçüde kısıtlandığını doğruladı. Sanki bir tür güç yaşam enerjilerini tüketiyordu.
Yaralılarımızdan bazıları kendilerini feda etti. Diğerleriyse karmaşa içinde ana gruptan ayrıldı ve bir daha da geri dönmediler. Canavarlar gerçekten bu şekilde yok olacak mı?

7. Not:
Korkarım yer altı sarayının ne kadar tuhaf olduğuna tanık olacak yalnızca ben ve Yaksha kaldık. Ne kadar zaman geçtiğini bilmiyorum. Yaksha ağır yaralı ve aklını kaçırdı. Uzun süre yaşayabileceğini sanmıyorum. Bana gelince, hâlâ aklım başında olsa da karamsarlığa kapılmaya başladığımı hissedebiliyorum.
Ne kadar zamandır burada olduğumu bilmiyorum. Yaksha bana gitmemi söylüyor. Burada kalmayı kendimiz seçtiğimizi unutmuş olmalı.

8. Not:
Yer altı sarayı neredeyse yaşayan bir varlık gibi. Toprakta ilk yarık açıldığında içine atlayıp mücadeleye koyulduk ama yarığın yavaşça kapandığını fark ettim. Başka bir strateji uygulayabilir miydik acaba...
Yarıklara saldırsak bile açılan kısımları yavaşça yenileniyor. Bazen yavaşça yenileniyor, bazense hızlı olabiliyor; söylemesi güç. Savaşırken yere zarar verdiğimizde dış kabuğa da mı zarar veriyoruz acaba? İstemeden dev bir canavarın midesine mi girdik yoksa? Bizi yavaşça sindirecek mi?

9. Not:
Sanırım o aşağılık yaratıkların sonuncusunun da icabına baktık. Hepsinden fazla dayandık. Birçok yolu denedim. Çıkış yolu yok. Yaksha da öldü. Bir tek ben kaldım.
Ailemi, eşimi, çocuklarımı görüyorum. Bana doğru yaklaşıyorlar, sonra içimden geçip gidiyorlar. Aklımı kaçırıyor olmalıyım. Yoksa Liyue Limanı'ndaki ailemi nasıl görebilirim ki? Keşke eve gidebilsem... Ama bu mümkün mü?

10. Not:
... Rongzhao, bazen bu işkenceye katlananın sen olmadığına lanet okuyorum. Yine de, abin olarak hayatta olduğuna memnunum. Çok yorgunum... Düzgün düşünemiyorum...
