<image name=UI_ReadPic_120637/>
ชื่อที่แท้จริงของเขาไร้ซึ่งความสำคัญใด ๆ เขาเพียงท่องไปในดินแดน Fontaine ที่รักมากที่สุดในนามของ Rouge
เขารวบรวมผู้ที่แสวงหาความยุติธรรม ความเท่าเทียม และความหวังเหมือนกันกับเขา
พวกเขาอาสาอุทิศตนเพื่อช่วยเหลือผู้ที่ติดอยู่ในความยากจนและภาวะถดถอย
โลกนี้เต็มไปด้วยความไม่สมดุล ทั้งความจนที่มากเกินทน และความโลภที่มากเกินไป
จนกว่าจะถึงวันที่ทั้งหมดนี้จะถูกชะล้างไปจนหมดสิ้น พวกเขาจะร่อนเร่ในดินแดน Fontaine อันเป็นที่รักสืบไป

เพื่อนที่อ่านมาถึงตรงนี้ คุณยินดีจะสาบานตนว่าจะสืบทอดความเชื่อของพวกเขาต่อไปหรือไม่?
หากคุณมีความปรารถนาเดียวกัน โปรดไปตามหาต้นไม้ที่ตายแล้วที่มีผลแห่งปัญญาเถอะ
หลังจากถามสามครั้ง คุณจะได้รับความเคารพอย่างสูงจาก Rouge


ต้องทนกับความอยุติธรรม และได้รับการช่วยเหลือจากสื่อมวลชนก่อนที่เขาจะถูกจำคุกอย่างมิชอบ
เนื่องจากข้อโต้แย้งที่รุนแรงของพวกเขา Freeman จึงรอดพ้นจากการถูกเนรเทศ
อย่างที่คุณ Euphrasie ผู้มีพระคุณของเขากล่าวไว้ว่า:
"ความจริงจะก้าวไปข้างหน้าเสมอ และไม่มีอะไรจะสามารถหยุดยั้งมันได้"
เขายืนหยัดและรอคอยผู้มาทีหลัง ที่จะมาสานต่ออุดมการณ์ของเขาอยู่เสมอ

เพื่อนที่อ่านมาถึงตรงนี้ คุณยังเชื่อในความยุติธรรมและความหวังอยู่หรือไม่?
หากคุณมีความปรารถนาเดียวกัน โปรดจุดไฟนั้นขึ้นมาเถอะ
ในบรรดาไฟทั้งสี่ดวงนี้ มีเพียงดวงเดียวที่อยู่บนพื้นเท่านั้น ที่เป็นไฟแห่งความหวัง จุดไฟเพื่อให้เปลวไฟแห่งความหวังจะนำคำทักทายของ Freeman มาสู่คุณ


Liam เคยแต่งตัวสดใสและหัวเราะเสียงดัง
Liam เคยเขียนบทกวีโดยไม่เกรงกลัว และเย้ยหยันพวกหน้าซื่อใจคด
ตอนนี้ Liam ไม่ร้องเสียงดัง และไม่โอหังเช่นนั้นอีกแล้ว
แต่ Liam ไม่ปรารถนาปัญญาใด ๆ
และ Liam ก็ไม่ต้องการประนีประนอม
Liam จะพกพิณของเขาไปสู่แดนไกล
และ Liam จะขับร้องเพลงของตนในถิ่นกันดารที่ไร้ผู้คนต่อไป

เพื่อนที่ได้ยินบทเพลงนี้ คุณก็เป็นคนไม่ยอมแพ้เหมือนกันกับเขาหรือไม่?
หากคุณมีความปรารถนาเดียวกัน โปรดไปรับเอาความภาคภูมิของ Liam เถอะ
และคุณจะได้รับของขวัญจากเขา


เขาไม่เคยประสบความสำเร็จในอาชีพ และไม่มีคนรักข้างเคียง จึงได้ทิ้งชีวิตไว้ในสนามประลอง
หลังจากใช้ชีวิตเช่นนี้หลายสิบปี Rocky Avildsen ก็พบว่า ทุกอย่างของตัวเองถูกพ่อบ้าน Brandt ฮุบไปจนหมดสิ้นแล้ว
ทรัพย์สินและเกียรติยศทั้งหมดของเขากลายเป็นของผู้อื่น Rocky Avildsen จึงเริ่มต้นบนเส้นทางแห่งการเนรเทศของตัวเอง
เขาอุทิศชีวิตสุดท้ายให้กับเพื่อนที่ไม่เห็นแก่ตัว โดยหวังว่าความปรารถนาของเขาจะกลายเป็นจริงได้

เพื่อนที่ทราบที่อยู่ของเขา ไม่ว่าจะได้รับข้อความนี้โดยบังเอิญหรือตั้งใจ
หรือมาตามหาจุดจบของเขา เพื่อศักดิ์ศรีของตระกูล Averson
โปรดไปรับมรดกที่ Rocky Avildsen ทิ้งไว้เถอะ นั่นคือสิ่งสุดท้ายที่เขาทิ้งไว้ให้กับโลกใบนี้


"ร้านขายของชำ Athos" จำหน่ายผัก เครื่องครัว และอุปกรณ์ตัดเย็บ
Athos ผู้เป็นเจ้าของร้านรู้สึกภาคภูมิใจในสิ่งนี้มาก แต่ Brandt ที่เป็นช่างอัญมณีกลับทำลายชีวิตและร้านค้าของเขาด้วยการหลอกลวง
ดังนั้น Athos จึงสังหาร Brandt ศัตรูคู่แค้นของเขา และทิ้งร่างของเขาให้จมลงสู่ Salacia Plain
การพรากชีวิตของผู้อื่นนั้นมีความผิด แต่นั่นหมายความว่าผู้ที่ถูกพรากชีวิตไป เป็นผู้บริสุทธิ์งั้นหรือ?
นี่คือสิ่งที่ Brandt สมควรได้รับ และชีวิตที่เหลือของ Athos ก็ต้องอยู่อย่างหลบ ๆ ซ่อน ๆ ตลอดไป

เพื่อนที่รู้เรื่องนี้ทั้งหมด หากยินดีจะเผยแพร่ความจริงให้กับ Athos
โปรดไปที่ชายหาดระหว่างน้ำตก เพื่อหาของขวัญขอบคุณที่เขาทิ้งไว้ คุณธรรมอันสูงส่งของคุณควรได้รับการตอบแทน


ในตอนที่ยังมีชีวิตอยู่ Autumn ไม่ได้มีความเชื่อที่ต้องการจะยึดมั่น และในวันที่จากไปนั้นก็คงไม่มีคำพูดใดที่จะฝากฝังไว้
เธอเคยเต้นรำเหมือนหุ่นเชิดในการโกหกอันแสนหวาน
เมื่อตื่นขึ้นมา ลูกสาวผู้ที่เสมือนของขวัญอันหอมหวานที่สุดในชีวิตก็ถูกพรากจากไปแล้ว
Autumn ต้องการให้ลูกสาวของเธอได้อยู่ในโลกที่สมบูรณ์แบบ และเธอจะทำทุกอย่างเพื่อให้มันเป็นเช่นนั้น

เพื่อนที่หยิบกระดาษแผ่นนี้ขึ้นมา หากเข้าใจความทุกข์ทรมานของคนเป็นแม่คนหนึ่ง
หากคุณยินดีที่จะสัญญากับแม่คนนี้ ว่าจะปกป้องโลกที่ลูกสาวของเธออาศัยอยู่
โปรดไปยังที่หลบภัยในทะเลสาบแล้วเก็บทุกสิ่งทุกอย่างที่เธอเตรียมไว้ให้คุณ ความเมตตาของคุณ ควรค่าแก่การเชื่อถือของเธอ


Parker และสามีให้สัญญาไว้ว่า จะเดินทางไปรอบ ๆ Fontaine และชีวิตทั้งหมดของพวกเขาจะอยู่บนท้องถนน
ส่วน Penny ลูกอันเป็นที่รักของพวกเขา ชื่นชอบการว่ายน้ำและปลา เธอเป็นเด็กผู้หญิงที่น่ารักมากคนหนึ่ง
พวกเขาฝากเธอไว้กับ Rouge เพื่อนสนิทที่สุดของพวกเขา เพื่อไม่ให้เธอต้องระหกระเหินไปด้วยกัน
แม้ว่าจะไม่มีบ้านอยู่อาศัยที่ถาวร แต่ชีวิตของ Parker ก็รายล้อมไปด้วยความมหัศจรรย์และความสุข และหวังว่าลูกของเธอก็จะมีความสุขเช่นเดียวกัน

เพื่อน ๆ ที่ได้อ่านจดหมายฉบับนี้ Parker ต้องการจะมอบความคาดหวังอันสวยงามแบบเดียวกับที่เธอมีต่อ Penny ให้กับคุณด้วย ดังนั้นจงไปหาของขวัญเซอร์ไพรส์ที่ Parker ทิ้งไว้ให้คุณกันเถอะ
คำแนะนำ: "เซอร์ไพรส์" ซ่อนอยู่ในท้องของ "ปลา" กุญแจสำคัญในการตามหาเซอร์ไพรส์ ซ่อนอยู่ในดวงตาของ "ปลา"


Barrow และภรรยาให้สัญญาไว้ว่า จะเดินทางไปรอบ ๆ Fontaine และชีวิตทั้งหมดของพวกเขาจะอยู่บนท้องถนน
ส่วน Penny ลูกอันเป็นที่รักของพวกเขา ชื่นชอบการว่ายน้ำและปลา เธอเป็นเด็กผู้หญิงที่น่ารักมากคนหนึ่ง
พวกเขาฝากเธอไว้กับ Rouge เพื่อนสนิทที่สุดของพวกเขา เพื่อไม่ให้เธอต้องระหกระเหินไปด้วยกัน
แม้ว่าจะไม่มีบ้านอยู่อาศัยที่ถาวร แต่ชีวิตของ Barrow ก็รายล้อมไปด้วยความมหัศจรรย์ การผจญภัยและความสุข และหวังว่าลูกของเขาก็จะมีความสุขเช่นเดียวกัน

เพื่อน ๆ ที่ได้อ่านจดหมายฉบับนี้ Barrow ต้องการจะมอบความคาดหวังอันสวยงามแบบเดียวกับที่เขามีต่อ Penny ให้กับคุณด้วย ดังนั้นจงไปหาของขวัญเซอร์ไพรส์ที่ Barrow ทิ้งไว้ให้คุณกันเถอะ
คำแนะนำ: "เซอร์ไพรส์" ซ่อนอยู่ระหว่าง "กรงเล็บ" ไขปริศนาระหว่าง "กรงเล็บ" เพื่อเปิดเซอร์ไพรส์กันเถอะ