...
นับว่าโชคดีที่เช้านี้ไม่มีไข้แล้ว ไม่งั้นถ้าพลาดโอกาสขึ้นเรือ the Fosegrin จะทำยังไง! เด็กน้อยสองคนจะออกทัศนศึกษาตามลำพัง โดยที่ไม่มีครูสอนพิเศษคอยดูแลได้เหรอ... แต่สรุปว่าฉันเป็นหวัดได้ยังไงกันนะ? ปกติแล้ว เพื่อไม่ให้แพร่เชื้อไปยังเด็ก ๆ ฉันจะคอยระวังความสะอาดส่วนตัว และสุขภาพร่างกายให้แข็งแรงอยู่เสมอเลยนะ!

วันนี้ Salomea ดูหงุดหงิดทั้งวัน พอถามว่าเกิดอะไรขึ้น เธอก็ไม่ยอมบอก ตกดึกตอนพาเธอเข้านอน เธอก็ดึงผ้าห่มไปคลุมโปงแล้วหันหลังหนีซะอย่างงั้น หรือว่าเธอกำลังโกรธฉันอยู่? แต่ก็อาจเป็นไปได้ว่า เพราะต้องห่างจากบ้านที่คุ้นเคย เลยทำให้เธอรู้สึกเป็นกังวลก็ได้? ส่วน Salme น่ะเหรอ เด็กน้อยคนนั้น! เธอเป็นเด็กที่รู้ความมาก ๆ เลยล่ะ! เธอมาขอโทษฉันแทนพี่สาวของเธอ และหวังว่าฉันจะไม่ถือสา ฉันจะไปถือสาอะไรกันล่ะ ก็ฉันมีแต่ความรักเปี่ยมล้นหัวใจให้เด็ก ๆ สองคนนี้นี่!

ขณะที่กำลังจะปิดประตู Salme เอ่ยถามขึ้นมาเบา ๆ ว่า: "อาจารย์ Vedrana ช่วยรับปากหนูสักเรื่องได้มั้ย?" แน่นอน! สำหรับเด็ก ๆ สองคนที่พากันเดินทางออกจากบ้าน แยกจากพ่อของพวกเธอมาตามลำพัง ไม่ว่าเรื่องอะไรฉันก็ยอมรับปากอยู่แล้ว!
"ได้โปรดช่วยกลับไปที่ห้องโดยสารของคุณตอนนี้เลย และสัญญากับหนูว่า คุณจะไม่ออกจากห้องแม้แต่ก้าวเดียว จนกว่าพระอาทิตย์จะขึ้น"

ฉันซาบซึ้งใจมากจนเกือบจะร้องไห้ออกมา รีบปิดประตูห้องทันที Salme กำลังเป็นห่วงสุขภาพของฉันอยู่สินะ! ดังนั้น หลังจากเขียนไดอารี่ของวันนี้เสร็จ ฉันจะทำตามคำสั่งของคุณหนู นอนหลับยันฟ้าสว่างไปเลย!
...