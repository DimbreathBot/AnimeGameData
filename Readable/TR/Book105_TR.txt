-Qingxu Göleti-
Günlüğümü bir kez daha kaybetmemek için bu kez deri kılıfına yosundan yapılmış bir işaret iliştirdim. Artık sırt çantamın içinde daha çok dikkat çekiyor. Çok iyi oldu! Bu gece uyumadan önce yastığımın arasına koyacağım. Bu şekilde, onu kaybetmemin imkanı yok. Doğruyu söylemem gerekirse, günlüğümü bir kez daha kaybedersem bir maceraperest değil ancak bir hayalperest olurum...

Tianheng Dağı'ndaki geçitten batıya doğru ilerledim ve bir harabeye vardım. Yerliler, buraya Qingxu Göleti diyor. Harabenin girişi, sığ bir havuzun merkezinden yükselen bir kaya katmanının tam ortasında yer alıyor. Etrafı tamamen sarp kayalarla çevrili. Toprak Hükümdarı tarafından yaratılmış olan bu doğal manzaraya aitmiş gibi görünen birkaç taş kule mevcut. Sabahın sisi dağılmaya, dağlara ve harabelere gün ışığı vurmaya başlıyor. Görünüşe göre bugün hava güzel olacak.

Efsanelere göre bu harabelerin geçmişi, Toprak Hükümdarı'nın Liyue üzerindeki hakimiyetinin bile daha öncesine dayanıyor. Hükümdarlar Savaşı sırasında Lisha tamamen sular altındaydı. O zamanlar suların üzerinde kalmayı başarmış bu kaya katmanı, küçücük bir adadan başka bir şey değildi. Barış tekrar sağlandıktan sonra, dalgaların çekilmesiyle Lisha bölgesi tekrar görünür oldu ve eski çağlarda yaşayan insanların inşa ettiği yapılar da böylelikle ortaya çıktı.

Wangshu Hanındayken Soraya adında Sumerulu bir alimle tanıştım. Lisha'daki harabeler üzerine epey bir araştırma yapmıştı. Bir kere bu konuda konuşmaya başladığında tüm gün durmadan konuşabilirdi. Bana bu harabelerin, adı kayıtlardan ve halkının hafızalarından silinmiş kötü bir tanrıdan kaldığını söylemişti. Ama sonunda deniz, yerini ormanlara ve tarlalara bıraktı, yalnızca kendini düşünen tanrı mağlup edildi ve o tanrının halkı tarafından inşa edilen antik kentin kaleleri ve tapınakları da harap oldu. Qingxu Göleti de böyle oluştu. Harabeler, uzun Hükümdarlar Savaşı bitince ve sular çekilince, bu manzaradaki yerini aldı.

Bu paramparça kalıntılar, Adeptuslar ve diğer tanrılar için eski çağları hatırlatan bir nostalji olsun diye özellikle bırakılmıştı belki de. Her halükarda burası, nasıl olduysa Liyue Limanı'nın gelişimiyle hiç bozulmadan kalmıştı. Kanyon'daki madencilik operasyonları sırasında da hiç dokunulmamış olan huzurlu ve sakin bir yer. Geçmişte nasılsa günümüzde de öyle. İlginçtir ki Kanyon'daki madencilik operasyonları durdurulduğundan beri ortaya çıkan tek karmaşa, bu harabelere yerleşen canavarlardan kaynaklanıyor. Umalım da bu canavarlar hiçbir şeye zarar vermesin.

Bu basit bir teori ancak daha fazla kanıt toplamalıyım. Kuzeye gitmeye devam ederek Lingju Geçidi ve Dunyu'daki harabeleri görmeliyim.

Yola çıkmadan önce bir kez daha Eduarda'ya rastladım. Bu kez bir arkadaşıyla seyahat ediyordu. Bir maceracı olarak yapacak çok işi olmalı... Çünkü kafamı çevirdiğimde harabelerin içinde kayboluvermişti.