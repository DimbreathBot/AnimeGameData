Vedrai ballerine affascinanti volteggiarsi e uomini forzuti sollevare enormi pietre, poeti recitare i loro versi e studiosi discorrere di retorica...
E darai tutto te stesso per essere apprezzato dalla folla. Fin quando le offerte sul tabellone lampeggiante rappresenteranno i tuoi valori e gli schiavi e i mercanti invidiosi mormoreranno alle tue spalle.
Fin quando gli occhi dei nobili seguiranno il movimento dei tuoi fianchi, gli emiri loderanno le tue abilità marziali, i poeti s'inchineranno dinanzi alla tua voce e alle tue parole... E persino nell'infamia di questo spettacolo proverai un certo vanto...
Penserai: "Ah, hanno bisogno di me, gli regalerò coraggio e forza, felicità e bellezza. Quanto saranno vuoti senza di me?" Assaggerai la nobiltà durante la tua schiavitù...
Allora considererai il loro sguardo come un onore. Misurerai il tuo valore dalle offerte sul tabellone lampeggiante. In mezzo ad adulatori senza volto, lascerai che sia il mercato degli schiavi a decidere chi sarà il padrone migliore per te...
