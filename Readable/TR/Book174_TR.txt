-Sahne I: Balıklar ve Su-
Erkek Oyuncu: Fan Jie
Kadın Oyuncu: Zixin
Komedyen: Zhang Nine

Perde I
(Zixin mavi kıyafetlerle sahneye çıkar)
(Bağırarak)
Zixin: "Dağ etekleri gelgite düşer, hafif rüzgar sığ kayalıkları süzer."
(Kendi kendine söylenerek)
Zixin: "Ben bir balıkçının kızıyım, rıhtımda büyüdüm. Bu sene on altı yaşıma bastım."
Zixin: "Ebeveynlerim artık yaşlandı. Kürekleri elime almaktan başka seçeneğim mi var? Sanırım kaderimde hayatımı okyanusta geçirmek var."
(Dongtang, lento, innig)
Zixin: "Bir elimde yelken halatı, özgürce yüzen balıkların arasına ağımı fırlatırım. Balık satarak ailemin geçimini sağlarım."
(Zixin ağı atar ve geri alır)
(Dongtang, appassionato)
Zixin: "Her gün güneşin, ayın ve yıldızların altında kürek çekmek zor. Fakirler sıkıntı çekerken zenginler diledikleri gibi yaşıyor. Devran böyle dönüyor."
Zixin: "Kendime asla acımamışımdır ama varlıklı kadınların ihtişamını ben de kıskanırım, bileğimde inciler dizili bir bileklik olsa da..."
Zixin: "Boş duvarlardan başka hiçbir şeyim yok. Tüm varlığım kendi emeğimle kazandıklarım."
(Zixin kayığını iskeleye bağlar ve kıyıya zıplar)
(Dongtang, senza misura)
Zixin: "Şimdi sokaklara çıkıp balık satma zamanı."
(Zixin sahneden çıkar)

Perde II
(Zixin elinde bir sepetle sahneye çıkar)
(Dongtang, straziante)
Zixin: "Taze balık! Taze balık! Gel burada, en iyisi burada!"
(Zhang Nine bir çiçek sepetiyle sahneye çıkar)
(Sprechstimme)
Zhang Nine: "Şu balıklara bak (balıklar kuyruklarını sallayıp Zhang Nine'yi ıslatır), ne kadar da canlılar! Bunlardan çok güzel çorba yapılır!"
Zhang Nine: "Böyle baştan ayağa ıslanmış halimle pembe yanaklı, ateş kırmızısı dudaklı genç bir hanımefendiye benzemiyor muyum?"
(Kendi kendine söylenerek)
Zixin: "Adın ne senin nine?"
Zhang Nine: "Bana 'Zhang Nine' diyebilirsin. Sokaklarda çiçek satarım."
Zhang Nine: "Evladım, senin gibi sessiz sedasız bir kız, gece çökene kadar tek bir balık bile satamaz."
Zhang Nine: "Güzel olabilirsin ama sesini yükseltmekten çekinirsen, karnını doyuramazsın."
(Zixin başını eğer)
(Kendi kendine söylenerek)
Zixin: "Çok komiksin nine."
Zixin: "Eyvah... Bilekliğim?"
Zhang Nine: "Ne oldu?"
Zixin: "İnci bilekliğim... Bileğimden hiç çıkarmam ama kaybolmuş. Nasıl olur bu?"
(Renkli sahne kostümü içerisinde ve elinde incileri tutarak Fan Jie sahneye çıkar)
(Dongtang, andante calmo)
Fan Jie: "Mavi dalgaların ardındaki gerçeği anlatan altın sarısı bir karga gibi gezinmeye çıkmıştım ve bu inci bileklik önümde beliriverdi."
(Kendi kendine söylenerek)
Fan Jie: "Adım Fan Jie, emrinizdeyim. Rıhtımda önemsiz işler yaparak geçimimi sağlarım. Buradaki kardeşlerim beni liderleri olarak seçmiştir."
Fan Jie: "Bugün yerde bulduğum inciler, bu hanımefendiye ait olsa gerek."
Fan Jie: "İncileri gerçek sahibine ulaştırmak isterim ancak uygunsuz bir durumla haksız yere suçlanmak istemem."
Fan Jie: "Bu inciler bileğinizde iz bırakmış mı bir bakmalıyım."
(Dongtang, 12 ölçülü giriş, heyecanla)
Fan Jie: "Bu yakıcı güneşin altında ve kavurucu rüzgarda balık satmak zor olmuyor mu?" 
Zixin: "Balıklarım tazedir, sizi temin ederim. İster kaynatırsınız, ister kızartırsınız. Size kalmış."
Fan Jie: "Bu balıklar bir kaplan kadar canlı, bir saniye bile hareketsiz durmuyorlar."
Fan Jie: "Öne çıkıp kendinizi tanıtır mısınız?"
(Zixin öne çıkar)
Fan Jie: "Bu güzel inciler, yalnızca en az kendileri kadar güzel bir hanımefendiye ait olabilir."
(Dongtang, appassionato)
Zixin: "İçimden bir ses, bu adamın benimle oynamaktan zevk alan bir çapkın olabileceğini söylüyor ama bu saçmalıklarla beni kandıramaz."
Zixin: "Gözlerim fal taşı gibi açık halde dönerim ve onu azarlarım."
Zixin: "Sizin gibi alçak bir adamda haysiyet ne gezer?"
(Kendi kendine söylenerek)
Fan Jie: "Bu kadar sinirlenmenize hiç gerek yok leydim. Sadece bu inci bilekliği taktığınız bileğinizde iz kalmış mı diye bakmak istedim."
Fan Jie: "Görünüşe göre incilerin sahibi gerçekten de sizsiniz leydim. İncilerinizi aldığınıza göre endişelenmenize gerek kalmadı."
Fan Jie: "Adım Fan..."
(Fan Jie duraksar, eliyle ağzını kapatır ve dönüp gider. Fan Jie sahneden çıkar.)
Fan Jie: "Artık gitmem gerek."
(Kendi kendine söylenerek)
Zixin: "Ah, kahramanım, lütfen bekle..."
(Dongtang, lento, innig)
Zixin: "Ürkek yüreğime uydum ve dürüst bir adama haksızlık ettim."
Zixin: "Kahramanımın adını bile hatırlayamıyorum. Ona nasıl teşekkür edebilirim acaba?"
(Kendi kendine söylenerek)
Zixin: "Ne kadar ayıp..."
Zhang Nine: "Evladım, bu kader değil de nedir? Güzel bir hanımefendi sonunda soylu kahramanıyla tanıştı."