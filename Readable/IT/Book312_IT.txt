La mia esplorazione dell'Isola di Tsurumi non è stata cosa facile.

È stato grazie a un giovane del luogo di nome Kama se sono riuscito a lasciare Ritou e ad approdare sull'Isola di Tsurumi senza dare nell'occhio. Su sua indicazione, ho provato a penetrare la fitta nebbia che avvolge l'isola e in qualche modo sono riuscito a vedere di sfuggita l'antica civiltà qui presente, così come certi panorami da sogno. Tuttavia, questi ricordi sembrano essersi diradati come la nebbia stessa...
Ma riesco ancora a ricordare distintamente di aver incontrato un bambino su quest'isola creduta morta da tempo.

Forse non è stato altro che un'allucinazione che ho avuto sotto l'influenza delle particelle elementali che fluttuavano in mezzo alla nebbia, o forse è colpa dei funghi dell'isola... Quel bambino potrebbe essere stato solo un'illusione o un ricordo fasullo, il che sarebbe più che sensato. Ma la seconda volta che sono venuto qui, ho portato dell'altro cibo con me, nella speranza che il bambino lo accettasse. Dev'essere dura vivere su un'isola come questa, pensavo.

Quando ho raggiunto nuovamente la costa, non ho informato Kama, e pertanto mi sono perso in poco tempo nella fitta nebbia. Ho provato in ogni modo, ma non riuscivo a ritrovare la via: era come se la nebbia stessa mi stesse respingendo per motivi sconosciuti.
Se non fosse stato per {F#la}{M#il} biond{F#a}{M#o} viaggiat{F#rice}{M#ore} e la fatina chiamata "Paimon", probabilmente sarei dovuto ritornare a mani vuote. Ma quei due mi hanno aiutato a cogliere alcuni Funghi fluorescenti del luogo, che gli abitanti di Inazuma dicono siano confluiti dai ricordi degli antichi defunti dell'Isola di Tsurumi, il che dona loro il loro bagliore fosforescente e spettrale. Possiedono l'abilità di acuire la vista e la mente, oltre che migliorare la memoria.

Nel corso degli ultimi giorni ne ho provato qualcuno, e questi funghi hanno davvero il potere di calmare il cuore e rallegrare lo spirito. Sembra facciano bene anche alla digestione... Detto questo, non ho ancora notato alcun miglioramento netto della mia memoria. Devo ricordarmi di lasciarne qualcuno al mio amico a Sumeru, così che possa studiarli.

Inoltre, ritengo che le foto delle antiche pitture rupestri portatemi da{F#lla}{M#l} biond{F#a}{M#o} viaggiat{F#rice}{M#ore} e Paimon siano davvero affascinanti: varrà decisamente la pena esaminarle più a fondo. Se siamo riusciti a scoprire delle rovine storiche tanto importanti lo dobbiamo solo alla passione, saggezza e determinazione di que{F#lle}{M#i} due eccezionali avventurier{F#e}{M#i}.