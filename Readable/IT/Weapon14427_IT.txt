
Spesso ascolto la gente cantare e raccontare storie,
quando si uniscono in questo gioioso banchetto.
Il cuore mio mi spinge a recitare una nuova canzone per te:
strimpellerò le mie corde, tesserò una melodia.
Una canzone comincerò, e un racconto inizierò.
Parlerò di antenato comune, il prode gigante Tupac.
...
Il giovane ed eroico Tenoch andrebbe su tutte le furie se mi sentisse...
Come un feroce alligatore, come un cervo orgoglioso.
Innalzerebbe il suo bastone dicendo a Tupac:
"Perché sei andato per mare? Perché hai attraversato le onde?
Il tuo antenato Uenuku non avrebbe osato fare nulla del genere.
Se oserai opporti a me, ti renderò mangime per pesci!"

Tupac, con la sua corporatura imponente, avrebbe riso a quelle parole.
Come un furioso rinoceronte, come un emù maestoso.
Stringendo il corno potorio in mano avrebbe risposto:
"Come potrebbe un mollusco come te farmi anche un solo graffio?
Questo corno appartiene a me, alla mia gente della mia patria.
Se oserai cercare di prendertelo, dovrai prima sconfiggermi!"

Tupac, con la sua corporatura imponente, era sempre stato una figura eroica.
Una volta, in uno scatto d'ira, spaccò una montagna a mani nude.
Fece ribollire una sorgente calda spingendo delle rocce nel terreno.
(Le sorgenti termali che si possono ora vedere a sud-ovest
sono il suo lascito, ancora oggi visibile a tutti.)
Un giorno partì per mare per combattere una balena a due code.
Strappò i denti alla bestia feroce e se li portò con sé.
Il suo cuore era ardente e indomito, come le sorgenti di quell'epoca.
Come avrebbe potuto l'eroico e giovane Tenoch sperare di stupirlo?
...
Tupac, imponente come una montagna, ricordò gli eventi dei decenni passati...
Di quando lottò con Tenoch per il corno potorio,
e così parlò davanti al Signore delle fiamme ardenti.
Tupac, alto come una montagna, avrebbe offerto il corno.
Lo avrebbe mostrato, rivelando la sua ultima speranza.
Rivelando la sua ultima speranza, tenendo in alto la fiamma.
Tenendo in alto la fiamma, fino al suo ultimo respiro.
Fino al suo ultimo respiro, non tradì la sua parola.
...
Così si conclude la mia storia. Possano i giovani ricordarla bene.
Ricordate le mie parole, le leggende dei tempi antichi.
Un giorno, mio padre cantò sotto una dorata brezza marina.
Anche mia madre me ne parlò, quando ero giovane e sciocco.
I lunghi anni di oscurità sono ormai passati, le calamità si sono placate.
C'è sempre una canzone che accompagna lo scorrere delle sorgenti, e sempre un banchetto quando cala il sole.
Ma possa la nuova generazione ricordare questo monito.
Due sono le cose che non bisogna mai dimenticare: l'unità e le promesse.