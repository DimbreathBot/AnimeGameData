
"Le gioie dei più termineranno amaramente,
e i dolci ricordi svaniranno come nuvole."
In origine, il banchetto apparteneva alla Signora dei fiori e delle notti al chiaro di luna, l'autorità era nelle mani del Re del deserto, e la vita era il dominio del custode delle piante.
Come la lucente luna d'argento, il brillante sole dorato e i campi di smerando, le tre divinità reali formarono un'amicizia indissolubile.

"A quei tempi, la luce della luna parlava della propria felicità alla rosa e all'usignolo.
E ne erano così spaventati da non riuscire a cantare in risposta."
"Regnavano pace e serenità, e non c'erano divisioni o malasorte in questo paradiso privo di preoccupazioni...
Se solo quei magnifici giorni, solitari come un miraggio scintillante, potessero durare in eterno, non assaggerebbero mai l'amaro gusto della separazione."

In seguito, il tempo spezzò il contratto tra giorno e notte, distruggendo l'antico giuramento.
Il gentil chiaro di luna affondo nelle sabbie mobili. Il sole avvolse ogni cosa col suo spaventoso sguardo.
I sacerdoti e le persone che riuscirono a partecipare al banchetto divino, ricordavano quello strabiliante e incredibilmente breve momento.
Ma i sogni sono le prede della ragione, gettati in macchinari senza vita e sbriciolati fino a svanire...
E dal cuore della macchina, dentro l'incubo oscuro, emerge una nuova intelligenza...

"Fondi tutti i pensieri in un solo, e unifica tutti i calcoli.
Così l'umanità diventerà Signora dei Signori, e Dea degli Dèi."
Così recitava la nenia per il più solitario re dei re.
Un re del quale le sabbie dorate avevano da lungo predetto la rovina.