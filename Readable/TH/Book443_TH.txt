บันทึกวันหยุด

ทาสและสาวใช้ของเมือง Gurabad ก็ถูกเกณฑ์มา ในวันเดียวกับที่มีการเกณฑ์ชาวบ้านมาสร้างสวนแห่งความสุข
ภายใต้คำบัญชาการของ Parvezravan จิตวิญญาณแห่งชัยชนะ และบุญคุณแห่ง Al-Ahmar ที่ท่วมท้น ที่นี่จึงมีโรงงานที่มีขุมพลังหมุนเวียนได้อย่างไร้ขีดจำกัด เพื่อเอาไว้ผลิตสิ่งทอ

ควรรับรองว่าเสื้อผ้าอาหารและการนันทนาการในชีวิตประจำวันมีมากพอ เพื่อหลีกเลี่ยงการทำการกบฏ
ควรรับรองว่าทาสต่อสู้, ทหารและแพทย์พร้อมในการปฏิบัติหน้าที่ เพื่อจะได้จัดการกับปัญหาที่ไม่คาดคิดได้อย่างสะดวกสบาย
ควรรับรองว่าในโรงงานมีการตั้งร้านค้า, หอพัก, สถานพยาบาล, โรงแรม, สุสาน จัดการแสดงการต่อสู้แบบไม่มีค่าใช้จ่ายทุกเจ็ดวัน เพื่อเป็นสิทธิพิเศษสำหรับทาส
ควรรับรองว่าที่พักอาศัยกว้างขวางและปลอดโปร่ง เพื่อให้ทาสได้พักผ่อนอย่างเต็มที่ ไร้โรคร้าย, ยุงและแมลงไม่สามารถแพร่พันธุ์ได้
ควรแน่ใจว่าทาสทุกคนจะตัดผมให้สั้น เพื่อหลีกเลี่ยงไม่ให้เข้าไปพันในเครื่องจักร
เงินค่าแรงของทาสจะถูกคิดตามระยะเวลาในการทำงาน หรือหากไม่รับค่าแรง สามารถสะสมเวลาให้ครบ 100 วัน เพื่อไถ่ตัวเป็นพลเรือนธรรมดาได้
หัวหน้างานแต่ละคนควรจะเก็บค่าธรรมเนียมตามระดับขั้น และจดบันทึกสิทธิ์ผู้ไถ่ตัว

ขุมพลังที่ไม่มีสิ้นสุด การเคลื่อนไหวของโรงงานที่ไม่หยุดพัก การทำงานในหนึ่งวันสามารถเทียบได้กับการทำงานด้วยมือเปล่าหนึ่งพันวันของทาส แถมยังไม่เจอปัญหาจากความเหนื่อยหน่ายและขี้เกียจอีกด้วย
ทั้งหมดนี้ถูกสร้างขึ้นจากความมีเมตตาและสติปัญญาของ Parvezravan จิตวิญญาณแห่งชัยชนะ เขาจะนำเมล็ดพันธุ์แห่งขุมพลังมาหว่านกระจายไปทั่วดินแดน
โซ่พันธนาการของทาส ก็จะถูกปลดออกในสถานที่ซึ่งต้นกล้าได้งอกเงย นับแต่นี้ไปต้องหาเลี้ยงชีพและปากท้องด้วยสองมือของตัวเอง ทรายเหลืองจะกลายเป็นผืนนา โอเอซิสก็จะกลายเป็นเมือง

ส่งยอดฝีมือออกไป เพื่อคอยดูตลอดทั้งวันทั้งคืนว่ากระสวยผุพังหรือไม่
ส่งผู้ที่ฉลาดที่สุดออกไป เพื่อพิจารณาว่าลายผ้างดงามหรือไม่
ส่งช่างฝีมือประณีตที่สุดออกไป เพื่อสังเกตว่าขุมพลังอ่อนกำลังลงหรือไม่
ส่วนทาสที่เหลือ นำกลีบดอกไม้ไปขยี้จนเป็นสีย้อมผ้า และไปเอาหญ้ามาสานเป็นกระสอบ
ส่งสาวใช้ ไปเพื่อร้องเพลงยามตะวันขึ้นเสมือนนกปลุกให้ทาสตื่นขึ้นมาทำงาน และพาให้ทาสไปนอนพักผ่อนยามพระอาทิตย์ตกดินเสมือนจันทราและดวงดารา
ระยะเวลาตั้งแต่เริ่มถักทอผ้าผืนแรก จนผลิตเสื้อผ้าได้ครบสามพันตัว ควรใช้ระยะเวลาไม่เกิน 30 วัน

สลักต้นเหตุแห่งความเกียจคร้าน
เพื่อให้คนยุคหลังได้รับรู้ถึงพฤติกรรมที่ไม่เป็นประโยชน์
เพื่อเตือนสติผู้ที่เกียจคร้านอย่างถึงที่สุด จนแทบร่ำร้องอ้อนวอนขอทำงาน

วันที่หนึ่ง
สาวใช้ที่ชื่อว่า Etta บอกว่าลืมปิดหน้าต่างของที่พัก เลยทำให้ทรายพัดปลิวเข้ามาให้ห้องสูงจนถึงเข่า ไม่สามารถร้องเพลงได้ ขอลาหยุดพักหนึ่งวัน

วันที่เจ็ด
มีสองคนบอกว่าโดนแสงแดดอันเจิดจ้าแผดเผาจนบาดเจ็บ ขอลาหยุดหนึ่งวัน

วันที่สิบ
สาวใช้ที่ชื่อว่า Etta บอกว่าเผลอดื่มน้ำสกปรกที่ตั้งไว้นานกว่าสามร้อยวัน เกิดอาการปวดท้อง ก็เลยไม่สามารถร้องเพลงได้ ขอลาหยุดพักหนึ่งวัน

วันที่สิบสี่
มีอยู่หนึ่งคน บอกว่าสำลักฝุ่นทรายเหลือง ขอลาหยุดพักหนึ่งวัน

วันที่สิบแปด
สาวใช้ที่ชื่อว่า Etta บอกว่าที่พักเกิดไฟลุกไหม้ไม่ทราบสาเหตุ ไม่สามารถร้องเพลงได้ ขอลาหยุดพักหนึ่งวัน

วันที่ยี่สิบเอ็ด
มีสองคนบอกว่าโดนแสงแดดอันเจิดจ้าแผดเผาจนบาดเจ็บ ขอลาหยุดหนึ่งวัน

วันที่ยี่สิบห้า
สาวใช้ที่ชื่อว่า Etta บอกว่า อากาศร้อนระอุ ตอนกลางคืนนอนไม่หลับ มีอาการเวียนหัว ขอลาหยุดพักหนึ่งวัน
คนผู้นี้ไม่ให้ความสำคัญกับ Al-Ahmar และไม่ยินยอมที่ร้องเพลงให้กับ Al-Ahmar หากทำเช่นนี้อีก จะต้องไล่ออกจากเมือง Gurabad

วันที่ยี่สิบหก
Etta บอกว่ามีเพื่อนคนหนึ่งเป็นคนที่มีสติปัญญาฉลาดมาก และได้รับอนุญาตให้มาที่นี่เพื่อออกแบบลายผ้า

วันที่ยี่สิบเจ็ด
มีคนสำลักทรายสามคน ขอลาหยุดพักหนึ่งวัน
