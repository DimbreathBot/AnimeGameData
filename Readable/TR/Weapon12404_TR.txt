
Bir zamanlar Mondstadt'ı yöneten soyluların kullandığı bir büyük kılıç. Birinci sınıf malzemeler ve usta işi bir hünerle yapılmış.
Bu nedenle, nesilden nesile aktarılmış haliyle bile yepyeni duruyor.
Savaş, bir zamanlar soyluların sorumluluğuydu.
Halklarını, huzuru ve istikrarı tehdit eden canavarlardan korurlardı.
Ne var ki hepsi bu sorumluluklarını unuttu ve bir zamanlar yok etmeye çalıştıkları canavarlara dönüştüler.

Araştırmalara göre, gladyatör savaşı Aristokrasinin hüküm sürdüğü dönemde dini şartlarda ortaya çıkmış.
Günümüzde Favonius Şövalyelerinin yasakladığı bu etkinlik, tanrılara dualarla birlikte düzenlenen bir kurban töreni olarak başlamış.

Ancak bu uygulama daha sonra Lawrence Klanının keyfi için sapkın bir spora dönüşmüş ve hemen ardından Şövalyeler tarafından sona erdirilmiş.
Orijinal duaların bazı metinleri hâlâ duruyor.

"Mondstadt'ın koruyucu rüzgarları. Beni, dostlarımı, hemşehrilerimi ve düşmanımı koruyun. Çarpışan kılıçların sesleri sizi neşelendirsin, sunduğumuz ter ve kan sizi memnun etsin."
"Bana rehber olan rüzgarlar, yorulduğumda bana devam etme gücü verin. Kararsız kaldığımda, bana iyiyi kötüden ayırma bilgeliği verin."
