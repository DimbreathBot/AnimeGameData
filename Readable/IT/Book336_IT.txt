Domanda 1: cos'è che cammina su quattro gambe di mattina, su due di giorno e su tre di sera?
Risposta: un Elementosauro che si trasforma in essere umano per partecipare a un ballo, ma si rompe una gamba e inizia a camminare con un bastone.
Questa è la risposta preferita dai saggi e di solito la indovinano solo i bambini. Gli adulti sono convinti che l'idea che un Elementosauro possa tramutarsi in essere umano sia soltanto un'orrenda cospirazione. Secondo un'antica profezia, il Drago dell'acqua, antico signore degli Elementosauri, discenderà sicuramente in forma umana. Tuttavia, per i bambini, questa risposta è una dimostrazione di possibile comprensione reciproca.
Cionondimeno, è una pessima idea far sembrare adorabili gli Elementosauri. Per quanto battute del genere servano a esorcizzare la paura, al contempo portano i bambini ad abbassare la guardia.
(Gli Eredi dei draghi delle Profondità, evolvendosi, hanno iniziato a manipolare il potere di altri elementi, perdendo quindi la propria purezza. Di conseguenza, il Drago dell'acqua non si reincarnerà in mezzo a loro.)

Domanda 2: ha una sola bocca, a volte si regge su quattro zampe, a volte su due e a volte su tre. Non può tramutarsi in altro, ma sa camminare sulla terraferma, nuotare nell'acqua e volare nel cielo. Quante più sono le gambe su cui cammina, tanto più è debole. Chi è?
Risposta: un essere umano.
Nell'infanzia gli umani gattonano su mani e piedi, nell'età adulta camminano su due gambe e nella vecchiaia usano un bastone. Senza dubbio la risposta è "un essere umano".

Domanda 3: cos'è che parla con una sola bocca ma cammina su quattro e su due gambe?
Risposta: un allevatore di bestiame.
Questo indovinello è molto antico. In passato riuscivamo a capire il significato del termine "bestiame" solo tramite gli scritti. Con "quattro gambe" si intendono animali come Bos, Equus e Sus scrofa. A seguito della caduta di Byakuyakoku nelle profondità dell'oceano, questi animali si estinsero nell'arco di due generazioni a causa della mancanza di terre abitabili e cibo.
Dopo l'arrivo dell'Omikami di Watatsumi, alcuni di noi sono tornati a vivere sopra il livello del mare e hanno iniziato a interagire con la gente del posto. Pertanto, abbiamo potuto rivedere i nomi di questi animali. A detta del Vassallo e della profezia dell'Omikami, un giorno torneremo tutti sulla superficie ed è quindi importante conoscerli.
Bos è il bovino, Equus è il cavallo e Sus scrofa è il cinghiale selvatico.

Domanda 4: chi sono le due sorelle che si generano a vicenda ogni giorno?
Risposta: la giornata e la notte, oppure la Biancanotte e la Notteterna.
Questo indovinello è di facile comprensione. Fa riferimento all'alternarsi del giorno e della notte, che a Byakuyakoku è rappresentato dal ciclo di Biancanotte e Notteterna a opera del Dainichi Mikoshi. Prima della sua costruzione, nonostante questa terra vivesse una notte infinita, la luce del giorno vista dalla gente è rimasta immutata.
Per di più, in passato i due particolari fenomeni astronomici di Byakuyakoku, cioè i miraggi e le Ombre del peccato, erano indistintamente chiamati Eidola e visti come due facce della stessa medaglia. Fu solo con l'arrivo dell'Omikami di Watatsumi che il popolo di Byakuyakoku comprese questi due fenomeni e li denominò diversamente. Nonostante il sole non splenda su Byakuyakoku, i miraggi che comparivano durante la Biancanotte furono chiamati Fantasmi del fuoco solare, mentre quelli che comparivano nella Notteterna furono chiamati Fantasmi del fuoco spettrale. Poiché sono sostanzialmente la stessa cosa, col passare del tempo vennero entrambi chiamati Fantasmi del fuoco solare.

Domanda 5: sono il figlio ripudiato del Signore della luce. Sono un volatile senza ali che si alza in cielo dalla terraferma. Coloro che piangono in mia presenza non provano alcuna tristezza. Svanisco con la più leggera brezza e così finisce la mia effimera vita.
Risposta: il fumo. I volatili sono creature alate, per cui è normale che a Enkanomiya non ce ne siano.

Domanda 6: un padre ha dodici figli, ognuno dei quali ha sessanta figlie di diverso aspetto. Trenta di loro sono pallide e trenta sono scure. La loro famiglia non conosce la morte, ma si dissolve col trascorrere del tempo. Chi è il padre?
Risposta: l'anno. La gente di Byakuyakoku potrebbe ritenere un po' confusionaria la parte sulle sessanta nipoti dall'aspetto pallido o scuro, ma diventa più chiara una volta capita la risposta alla domanda 4.
Nell'antichità questo indovinello aveva un seguito, che grossomodo diceva che ogni nipote avrebbe dato origine a dodici discendenti, che avrebbero poi avuto sessanta figli. Ogni figlio avrebbe poi dato origine ad altri sessanta figli, i quali avrebbero avuto figli a loro volta. Sarebbe andata avanti così finché, alla fine, la progenie si sarebbe fusa per dare origine alla sola e unica figlia primordiale: Tokoyo Ookami, la "madre" di quattordici miliardi di anni.
L'Omikami di Watatsumi proibì di diffondere tale indovinello.

...

Appendice: figure storiche con nomi tradizionali e le rispettive versioni nella lingua di Narukami

Kairos, Tokoyo Ookami
...Eris, Arisu
Abrax, Aberaku
Charon, Ka...
Spartacus, Supada
Emma, Ema
...Koi
Antigone / Antigonus, Antei
...
...
Erebos, Eboshi
Echion, Eki
Udaeus, Uda
Asclepius, Surepio
...