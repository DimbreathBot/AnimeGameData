
Bu, gökleri sarsan bir cesaret hikayesidir.
Kadim hiçlik ulusunun bir günahkarı tarafından dünyaya getirilen alçak ejderha bile,
Koyu renkli, metalik kanatlarını Rüzgar'ın gurur kaynağına kaptırdı.

Uzun zaman önce, gölge ejderha Durin şehrin görkemine duyduğu kıskançlıkla Mondstadt'a dehşet saçtı.
Durin'in kurbanlarının çığlıkları yüzünden ormandaki uykusundan uyanan Rüzgar Hükümdarı,
ortaya çıkıp sadık hizmetkarını yanına çağırdı.
Hükümdar ve Rüzgar Ejderi, yaşam ve özgürlük uğruna düşmanlarıyla yüzleşmek için rüzgara binip gittiler.

Bulutları gökyüzünden ayıran bir savaşta, Dvalin altı kutsal kanadını açtı ve
devasa bir kılıcın gücüyle gökyüzünü yararak Durin'in demirden pullarını delip geçti.
Bu çatışma dünyayı karanlığa sürüklerken, Rüzgar Ejderi rüzgarla dövülmüş kılıçları andıran pençeleriyle atıldı.
Durin'in koyu renkli, kokuşmuş etini derinden parçaladılar.

Savaş gökleri sarstı, güneş bile korkuyla titredi.
Sonunda Dvalin, Durin'in boğazını dişleriyle parçaladı ve kötü ruhlu ejderha gökyüzünden düştü.
Tanrısının lütfuyla zafer kazanan Rüzgar Ejderi, Mondstadt halkını kurtardı.
Ne var ki Dvalin, ağzına aldığı lekeli kanla zehirlenmişti ve çürüme kemiklerine işlemeye başlamıştı.

Kahraman olmasına rağmen Dvalin yalnızlık içinde acı çekerken, çürümenin yaydığı pis koku kötü yaratıkları onun olduğu yere çekti.
Hiçlik tarafından kandırılan Rüzgar Ejderi, kötülüğe yenildi ve Fırtına Dehşeti doğdu.
En sonunda efendisi, onun çılgına dönen aklını sakinleştirip acısını hafifletmek için geri döndü.
Sadık dostu ve onun yeni yoldaşı, canavarları defedip Dvalin'e onurunu geri kazandırmak için cesurca savaştı.

Dvalin'in uykuda olduğu yüzyıl içinde, sureti Mondstadt'ın hafızasından silinip gitmişti.
Ama yakın geçmişin çalkantılı günlerinde, insanlar onun altı kanatlı endamına bir kez daha şahit oldu.
Şimdi ise Rüzgar Hükümdarı'nın kutsadığı, Barbatos'un şarkılarında serenat yaptığı,
engin rüzgarlarla süzülen Dvalin yeniden gökyüzünde.
