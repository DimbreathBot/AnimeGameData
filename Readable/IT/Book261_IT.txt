— Isola di Jinren —
Dopo aver rubato una piccola barca dalla nave pirata, ho remato per tre giorni prima di raggiungere finalmente la costa.

Da qui riesco a vedere il leggendario Takayama che torreggia sull'Isola di Narukami, così come l'enorme sakura che lì cresce. I colori del Sakura sacro sono così delicati sotto la luce della luna... che mi portano a sentire nostalgia di casa.

Chissà se Dongdong si sente solo nel Villaggio di Qingce. Non so se ho fatto la cosa giusta a venire fin qui solo per guadagnarmi da vivere. Probabilmente sto invecchiando, non dovrei perdermi in pensieri tanto sciocchi.

Mi sono imbattuto in un melone viola mentre esploravo quest'isola remota. Aveva un sapore aspro e piuttosto blando. Mangiando la buccia, i denti e la lingua sono diventati viola e ci è voluto un bel po' perché il colore sparisse... La prossima volta proverò a cucinare quei meloni prima di mangiarli.
Mi sono accampato. Alle prime luci, mi dirigerò a sud... Ho sentito i pirati dire che là sorge Inazuma.

In città dovrebbero esserci moltissime opportunità di lavoro. Forse dovrei abbandonare quest'idea folle di andare all'avventura e trovarmi un lavoro vero. Quando avrò risparmiato abbastanza soldi e mi sarò comprato una casa tutta mia, manderò a chiamare Dongdong affinché viva con me.

A ogni modo, le case qui costano molto meno che al Porto di Liyue.