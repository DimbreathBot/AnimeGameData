Bir seferinde rüyamda siyah bir gemi görmüştüm.
Karanlık gecenin, kasvetli sisin içinde yelken açmıştı.
Gövdesi çürümüş ve direği parçalanmıştı,
Yine de insan aklıyla alay eden görünümü,
Olmayacak şekilde yerleştirilen kırık parçaların tümü,
Etraflarını saran alg ve yosunlar sayesinde koruyordu bütünü.
Ay ışığı altında salınan bu simsiyah ve korkutucu gölge,
Görünce dehşet duymayacak yoktu kimse.
Biraz kaydıracak olursan bakışlarını,
Bir anda tekrar çıkacaktır karşına.
Güverte üzerinde ince ve uzun bir silüet,
Kapkara cübbesinin içinde görünmez çehresi.
Gel gör ki o donuk, boş gözleri,
Göz göze geldiğin an delip geçer ruhunu.
Denizin derinliklerinden gelen bir canavar mıydı bu?
Yoksa kadim dünyalardan gelen bir hükümdar mı?
Belki de ta kendisidir kabusun.