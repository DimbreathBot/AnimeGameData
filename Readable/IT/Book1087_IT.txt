...
...La malattia di Tinet è peggiorata. Danil l'ha portata dal dottore più bravo che potessimo permetterci, ma è stato inutile. Non abbiamo osato dirle tutto, ma lei ha già capito tutto da sola. È una bambina intelligente, estremamente intelligente. A volte vorrei che non fosse così, e magari un sorriso potrebbe illuminare ancora una volta quel suo viso scarno...
Povera piccola! So che ha un brutto carattere e che non ama parlare. Quelle esplosioni improvvise di rabbia sono sicuramente dovute ai tormenti della sua malattia. La luce nei suoi occhi è come una candela morente. Cosa devo fare per far sì che quella debole fiamma continui a splendere?
...
...Tinet è talmente ammalata che non può più viaggiare con la carovana. Abbiamo deciso di accamparci presso il Lago Ambra Blu. Qui c'è un magazzino sotterraneo lasciato da chissà chi, che contiene un bel po' delle cosiddette "eredità dell'epoca d'oro". Credo sia perfetto. Ho fatto modificare lo spazio sotterraneo in un laboratorio, e Danil e i membri della carovana mi hanno aiutato moltissimo.
...
