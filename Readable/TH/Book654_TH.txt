ตอนที่ 20
บทที่ 3
Erinnyes บอกลานายหญิงแห่งผืนน้ำอย่างไร และโยนดาบของเธอลงไปในทะเลสาบถึงสามครั้งได้อย่างไร

นายหญิงแห่งผืนน้ำได้ยินเช่นนั้น และด้วยความรัก ความเมตตา และบุญคุณอันเป็นนิรันดร์ นางจึงตอบตกลง จากนั้น Erinnyes ก็พูดอีกครั้งว่า:
"ข้าแต่ราชาผู้ดูแลผืนน้ำ ข้าขอขอบคุณท่าน ที่แสดงให้ข้าเห็นถ้วยแห่งน้ำบริสุทธิ์ที่ข้าโหยหา และให้ข้าเดินทางสำเร็จในครั้งนี้
เหล่าอัศวินที่ยังมีชีวิตอยู่ คนรับใช้ของท่าน จะยังคงรับใช้ท่านและประเทศในอนาคตของท่านอย่างซื่อสัตย์ต่อไป จงติดตามนักดนตรีผู้สูงศักดิ์ผู้นั้น
ไล่ตามเงาที่ยังคงหลับใหล ผดุงความชอบธรรม หากผู้ที่เดินอยู่ในความมืดรู้ทุกอย่างเกี่ยวกับแสงสว่าง แต่แสงสว่างกลับไม่รู้อะไรเกี่ยวกับความมืดเลย
ความดีจะเป็นเพียงความฝันที่ว่างเปล่า นั่นคือเหตุผลที่ข้ามอบอัศวินที่ดีเหล่านี้ไว้ในมือของท่าน เพื่อขอให้ท่านอภัยให้กับบาปของพวกเขา"

นายหญิงแห่งผืนน้ำได้ยินเช่นนั้น และด้วยความรัก ความเมตตา และบุญคุณอันเป็นนิรันดร์ นางจึงตอบตกลง จากนั้น Erinnyes ก็พูดอีกครั้งว่า:
"ข้าแต่ราชาผู้ดูแลผืนน้ำ ข้าขอสารภาพบาปของข้าต่อพระองค์ โดยไม่ปิดบังความชั่วร้ายของข้า เพราะบาปของข้านั้นร้ายแรงเกินกว่าที่จะให้อภัยได้
อุดมคติอันสูงส่งและบริสุทธิ์ของท่านไม่ควรต้องมาทนรับความผิดแบบนี้ด้วยเช่นกัน มีเพียงผู้ถูกเนรเทศเท่านั้นที่จะคลายความกังวลและปลอบประโลมข้าได้
ไม่มีเทพยดา ไม่มีผู้ล่วงเกิน ในอาณาจักรแห่งความรักและความเมตตาของท่าน บาปเท่านั้นที่สามารถตัดสินบาปได้ และมีเพียงมนุษย์เท่านั้นที่สามารถตัดสินมนุษย์ได้
ข้าขอเพียงให้ท่านจดจำความทุกข์ทรมานของข้าเอาไว้ และมองดูความเกลียดชังที่พวกเราได้รับ เพราะความทุกข์และความเกลียดชังนี้เปรียบดั่งบอระเพ็ดและต้นเฮมล็อก
ข้าขอฝากนามของข้าไว้ในมือของท่าน และผู้ใดที่ตำหนิพวกเรา ขอให้นามของเขาถูกสาปไปตลอดกาล และเมื่อใดที่มีการบันทึกนามจะไม่ถูกนับว่าเป็นผู้ชอบธรรม

หลังจากพูดจบ อัศวินที่มีแววตาสดใสสีน้ำทะเลก็ชักดาบที่ทอประกายแสงอันบริสุทธิ์ออกมา และปลายดาบที่ส่องประกายสีของน้ำออกมานั้นก็ทำให้หุบเขาสว่างไสว
"ข้าแต่ Hauteclaire ผู้สูงส่งและดาบแห่งความรุ่งโรจน์! ท่านช่างเจิดจรัสและเจิดจ้าราวกับคบเพลิงภายใต้ดวงอาทิตย์ที่สว่างสดใสนี้!
ท่านได้กลืนกินสีแดงเข้มของคนชั่วเข้าไป พวกที่สาบานเท็จและละเลยความชอบธรรม ต่างก็ล้มลงต่อหน้าความบริสุทธิ์ของท่านเหมือนดั่งหิมะที่ตกลงมา
บาปนับไม่ถ้วนแปดเปื้อนอยู่บนเสื้อผ้าหลากสีของข้า เพราะข้าเป็นคนที่ต้องทนแบกรับบาปแห่งการนองเลือด เป็นคนที่คร่าชีวิตคนที่ยึดมั่นในความยุติธรรม แต่ท่านกลับยังคงเปล่งประกายอยู่
ขอให้เจ้าแห่งผืนน้ำทรงเมตตาให้กับทั้งหมดนี้ด้วย! คนชั่วไม่สมควรได้ครอบครองท่าน Lakelight ที่สวยงามและศักดิ์สิทธิ์ ตอนนี้ข้าขอส่งท่านกลับสู่ทะเลสาบ!"

หลังจากพูดจบ อัศวินที่มีแววตาสีน้ำทะเลอันสดใสก็โยนดาบในมือของเขาลงไปในทะเลสาบ แต่ดาบกลับไม่จม และลอยกลับเข้าฝั่งแทน
"ข้าแต่ Hauteclaire ผู้สูงส่งและดาบแห่งความรุ่งโรจน์! ท่านงดงามและศักดิ์สิทธิ์ได้ถึงเพียงนี้ ด้ามดาบสีทองฝังด้วยคริสตัลสีฟ้า
นึกถึง Daeira สาวน้อยที่อยู่ริมทะเลสาบคนนั้น สุภาพสตรีผู้สูงศักดิ์แห่งน้ำบริสุทธิ์เคยยกท่านให้กับหัวหน้าอัศวิน ทำให้เธอได้สร้างผลบุญกุศลอันมากมายนับไม่ถ้วน:
เธอเคยใช้ท่านเอาชนะ Peiregord เธอเคยใช้ท่านเพื่อจับ Aisias แม้แต่นางมารจากแดนไกลทางใต้ก็ไม่สามารถจับตัวท่านได้
ขอให้เจ้าแห่งผืนน้ำทรงเมตตาให้กับทั้งหมดนี้ด้วย! คนชั่วไม่สมควรได้ครอบครองท่าน Lakelight ที่สวยงามและศักดิ์สิทธิ์ ตอนนี้ข้าขอส่งท่านกลับสู่ทะเลสาบ!"

หลังจากพูดจบ อัศวินที่มีแววตาสีน้ำทะเลอันสดใสก็โยนดาบในมือของเขาลงไปในทะเลสาบ แต่ดาบกลับไม่จม และลอยกลับเข้าฝั่งแทน
"ข้าแต่ Hauteclaire ผู้สูงส่งและดาบแห่งความรุ่งโรจน์! ท่านได้ระงับข้อพิพาทไปแล้วนับไม่ถ้วน และได้หยุดยั้งสงครามในดินแดนแห่งนี้
วันหนึ่งจะมีผู้สูงศักดิ์ที่มีบุญมากกว่าข้าเจ็ดเท่า เก็บตัวท่านขึ้นมาอีกครั้ง และสร้างผลบุญกุศลมากกว่าข้าถึงเจ็ดเท่า
ข้ากับท่านใช้เวลาแสนพิเศษร่วมกันมาตั้งไม่รู้เท่าไหร่! เฮ้อ ค่ำคืนอันยาวนาน รุ่งอรุณใกล้เข้ามา แต่ข้ากลับได้สูญเสียมงกุฎแห่งความชอบธรรมนั้นไปตลอดกาล
ขอให้เจ้าแห่งผืนน้ำทรงเมตตาให้กับทั้งหมดนี้ด้วย! คนชั่วไม่สมควรได้ครอบครองท่าน Lakelight ที่สวยงามและศักดิ์สิทธิ์ ตอนนี้ข้าขอส่งท่านกลับสู่ทะเลสาบ!"

หลังจากพูดจบ อัศวินที่มีแววตาสีน้ำทะเลอันสดใสก็โยนดาบในมือของเขาลงไปในทะเลสาบ ดาบจมลงไปอย่างเงียบ ๆ และหายไปอย่างไร้ร่องรอย
จากนั้น นางก็จากไปพร้อมกับภูตที่ติดตามนางมาแต่แรก และไม่มีใครเคยเห็นเงาร่างของนางอีกเลยในโลกนี้