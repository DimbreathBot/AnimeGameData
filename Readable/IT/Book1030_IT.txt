...
Per testare l'efficienza di strutture complesse e dell'unità di alimentazione a Flogisto, al fine di creare un Servitore della Fonte segreta che registri le informazioni...
Progettato per calcolare precise impostazioni ed eseguire azioni di controllo del Flogisto durante la seconda fase del piano, e come misura di sicurezza in caso di imprevisti.
In caso l'esperimento di Flogistonizzazione su vasta scala si rivelasse instabile, sarà necessario un sistema fisico per preservare uno stato di simil-Flogisto. In tale scenario, dovremo fare affidamento su questi piccoli meccanismi per i lavori di manutenzione.
...
Non credevo che la mia memoria si sarebbe deteriorata fino a questo punto, per quando la costruzione del prototipo sarebbe stata possibile...
Non riesco neppure a ricordare... quanto tempo sia passato da quando la mia gente spiegò le ali e solcò libera i cieli sopra questa terra.
E neppure... Ahah, neppure la figura che avrebbe dovuto trovarsi accanto al mio trono vuoto.
Ma non ha importanza... Un giorno, lui tornerà in questa città. Questo è certo.

Commenti relativi ai registri sul Flogisto: parte I
Orario del commento:
Sconosciuto
Commento:
Capisco la necessità di un Automa della Fonte segreta per la manutenzione dei meccanismi e come piano di riserva per la seconda fase...
Ma perché devono essere costruiti proprio in questo modo? Se avessero avuto un'altra forma, la loro efficienza energetica sarebbe stata di gran lunga migliore...
Inoltre, caro il mio patetico e sempliciotto fratello... Sappi che i tuoi ottusi discendenti non fanno altro che copiare pedissequamente il tuo prototipo, senza comprenderne il vero significato.
La loro ignoranza è tale che i Servitori della Fonte segreta che creano sono addirittura più piccoli del tuo prototipo... Come se cercassero di non "ledere" la magnificenza della tua creazione.
È davvero ridicolo come questa mancanza di uniformità crei una quantità esorbitante di scarti d'assemblaggio...

Commenti relativi ai registri sul Flogisto: parte II
Orario del commento:
Sconosciuto
Commento:
...Chi l'avrebbe mai detto che questi Servitori della Fonte segreta, costruiti per effettuare riparazioni e privi di qualsivoglia tipo di armamento, sarebbero riusciti a sopravvivere alla guerra?
A quanto pare, nell'imitarti, hanno imparato a lasciare un'impronta propria nei nuclei dei Servitori della Fonte segreta che creano.
Questo mi rende molto facile capire da chi è stata creata ciascuna copia.
Ho dato a ciascuno di loro un nome in base al proprio creatore... Per quale motivo? Beh, per una questione mnemonica, forse.
Se potessi vedermi ora, fratello, rideresti di quello che sono diventato.
Sembra che in questa città ormai avvizzita e desolata... anch'io...

Commenti relativi ai registri sul Flogisto: parte III
Orario del commento:
Sconosciuto
Commento:
Curioso... Non riesco a modificare il nome del tuo prototipo. Sembra che nemmeno io abbia l'autorità necessaria. Difficile credere... che tu non ne abbia fatto parola con nessuno.
Mi chiedo se ciò non dipenda dalla grave corruzione dell'Abisso che ha colpito la Città sacra. In questa gigantesca metropoli eretta dal Flogisto... i dati e le strutture esistono come una cosa sola.
Sì... La città stessa è composta da settori di dati che si manifestano fisicamente... Quindi, se il settore che contiene i dati del prototipo è stato corrotto, allora il nome non può essere letto né modificato.
Chissà... quale nome avevi dato a questa macchina?
Forse i nomi non hanno più alcun senso in questo luogo. Ammesso che tu gliene abbia mai dato uno...
