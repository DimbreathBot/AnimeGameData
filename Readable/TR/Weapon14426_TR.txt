
Geçmişin ve bugünün kıyıları arasında,
engin, uçsuz bucaksız bir gökyüzü, sınırsız bir özgürlük diyarı vardır orada.
Çiçekler toprağa salsalar da köklerini, yine de isterler sonsuz gökleri,
olmasa da kanatları, denerler yine de yukarılara yükselmeyi...

Çiçeklerin kaderi, toprağın derinliklerindeki köklerine bağlıdır ya hani,
karahindibaların kaderi de görmektir göklerin özgürlüğü ve yüksekliğini.
Bitmek bilmez mavi gökyüzü yansıtır altındaki dünyayı,
beyaz bulutlar süsler sakin ve huzurlu havayı.

Dirayetli karahindibalar ve yabani kasımpatılar gibi,
yeşil yeryüzünün halkı da dinler özgürlüğün davetini.
Despot fırtınaların ve acı kışın zulmüne uğramış olabilir,
sahip gördükleri değerler bozulup yozlaşmış olabilir,

lakin göklerdeki rüzgarları öven gelenekler kaldığı sürece,
bu pek değerli özgürlük nesilden nesile kutlanmaya devam ettiği sürece,
insanlar da karahindiba tohumları gibi göklerde uçmaya devam edecekler,
şevk dolu ruhlarıyla sınırsız ve prangasız bir özgürlüğün peşinden gidecekler.