
Quando il Signore della foresta nacque, il Re degli alberi gli donò una corona.
Questa corona venne infine passata alla prima sacerdotessa che seguì le orme del Signore della foresta.
Un giorno accolse molti bambini che si erano persi nella foresta, ma che non avevano mai calpestato un solo fiore selvatico.

Sapeva solo servire il suo signore e difendere il labirinto,
e sapeva che il mondo non era che il sogno della foresta.
Così insegnò ai bambini l'arte della caccia e i metodi per addentrarsi nei sogni.
Insegnò che bisogna amare le piante della foresta, poiché appartengono al giardino del loro signore.
Che devono rispettare le creature a cui hanno rubato la vita con le loro frecce, poiché sono il popolo del loro signore.

I suoi insegnamenti si diffusero tra i figli perduti della foresta, e portarono grande cambiamento.
Alla fine, le loro origini vennero dimenticate, ma alcune persone divennero guardiani di pattuglia nella foresta,
tornando al mondo degli umani e accendendo falò nelle notte più buie per esorcizzare le ombre.
Ce ne fu uno che restò indietro, camminando tra gli alberi, fino a dimenticare il tempo stesso a furia di cacciare animali, ricoprendosi sempre più di sangue nero come l'inchiostro.

Era antica quasi quanto l'ultimo Signore della foresta e, nei suoi ultimi istanti, sognò il labirinto e la caccia.
Quel sogno era talmente vasto e imponente da incorporare ogni sogno mai fatto dal popolo della foresta.
Il labirinto era il vasto e interminabile territorio di caccia, dove le radici degli alberi e le linee disegnate dai torrenti erano più dense delle striature di una tigre,
più mutevoli dell'acqua che scorre. I sussurri che predicano la "morte" si smarrirono in quel labirinto.
Solo lei e coloro che davvero conoscevano gli insegnamenti della foresta erano in grado di attraversare il labirinto e di raggiungere gli infiniti terreni di caccia.
Finché, infine, quando i sussurri svanirono e le bestie malvagie fuggirono, anche lei sparì, assieme a quel maestoso sogno.

Lei e molti frammenti di sogni scorrevano infiniti nei sogni degli eredi umani.
Come uno specchio in frantumi riflette molte immagini diverse,
i sogni che ha lasciato dietro di sé continuano a circolare grazie alle storie della gente, in una miriade di forme diverse.
Le storie che si diffusero in lungo e in largo (storie vittoriose), non avevano nulla a che fare con lei.

Per esempio, il suo nome in quelle storie veniva associato a quello della corona.
Alla fine, tutto ciò che le rimase fu il suo vero nome, dell'acqua che rifletteva il chiaro di luna,
e il fiore dorato che aveva colto dalla corona donatale dal suo amato re.