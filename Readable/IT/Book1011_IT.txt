Tanya, ho saputo che vorresti tornare nella tua terra natia per riunirti con la tua famiglia. Una richiesta ragionevole, dal mio punto di vista.
Ormai sei qui a Natlan da parecchi anni, non è giusto che tu sia ancora un praporshchik dopo tutto questo tempo: ti meriti una promozione.
Tuttavia, pur avendo assolto ai tuoi doveri, c'è ancora bisogno di te.
Pertanto, ho predisposto che tu protegga la signora Kovalevskaya. Sarebbe bene che approfittassi di quest'opportunità.
Naturalmente, non sentirti troppo sotto pressione per l'incarico. La situazione è urgente e la rotta è pericolosa. E per di più il vascello inviato è abbastanza vecchio. Nessuno t'incolperebbe se qualcosa andasse storto durante il viaggio.
Considerando ciò, quindi, fai ciò che ritieni giusto. Hai il mio sostegno, così come io ho quello di altre persone. So per certo che capisci cosa intendo.

A proposito, ho visitato la tua famiglia non molto tempo fa.
Ho già pensato a tutto: stanno bene e saranno in buone mani. Nel frattempo, tu concentrati sul tuo incarico.

Mi hai già deluso più d'una volta. Hai un'ultima occasione: non sprecarla.