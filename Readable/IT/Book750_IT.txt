Cari colleghi e ricercatori, l'Istituto di ricerca di Fontaine è un luogo di studio e un tempio della scienza, pertanto è normale che qui si consumino carta e articoli di cancelleria. Tuttavia, negli ultimi tre mesi, l'impiego di carta nell'Istituto è stato particolarmente elevato. Con la presente si vuole quindi ribadire che la carta serve unicamente a scopi di ricerca e analisi, non per incartare merendine, puntellare scrivanie o giocare. A chi volesse farne usi simili, l'Ufficio logistico sarà lieto di fornire degli articoli appropriati.
P.S. È severamente vietato giocare d'azzardo nell'Istituto. Chi dovesse usare della carta come gettoni da gioco verrà denunciato all'Ufficio disciplinare per accertamenti.