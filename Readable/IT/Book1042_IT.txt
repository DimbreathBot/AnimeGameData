"...Il cosiddetto 'soggetto dell'esperimento' del Reggente è arrivato, e sembra non essere altro che un comune bambino umano. Gettato qui assieme agli Elementosauri, che probabilmente lo vedranno come cibo..."

"...Il soggetto mostra una forza e una capacità rigenerativa di gran lunga superiori a quelle di un maschio di umano adulto, e si è persino dimostrato capace di rubare il cibo agli Elementosauri..."

"...Da notare: dopo aver mangiato, il soggetto condivide sempre il cibo rimasto con gli altri Elementosauri... Un tale altruismo supera di gran lunga quello osservato in esperimenti simili condotti su altri esseri umani. È stata inviata una relazione al Reggente..."

"...In conformità con il protocollo standard, è stata somministrata un'iniezione al fine di neutralizzare l'entità in eccesso ritenuta inadatta alla vita da drago. Il soggetto ha mostrato una paura assente negli Elementosauri e un'empatia nei confronti dei nemici caduti mai riscontrata prima negli umani. Sebbene il soggetto sia stato temporaneamente immobilizzato, tutti gli indicatori fisiologici sono rimasti all'interno dei parametri sicuri e non è stato necessario alcun intervento da parte del personale medico. È stata inviata una relazione al Reggente..."

"...Il soggetto è fuggito dal nido. In conformità con il protocollo standard, è stato inviato [...] per inseguirlo e neutralizzarlo..."

"...Per ordine del Reggente, è stato revocato il protocollo di caccia sulla base dell'affermazione del Reggente stesso di aver neutralizzato personalmente il soggetto. Fine registrazione."
