Se hai trovato questa bottiglia, temo di non appartenere più a questo mondo.
All'inizio, pensavo che questi pirati sarebbero forse riusciti a farmi tornare a Liyue grazie ai loro mezzi, e per questo decisi di imbarcarmi sulla loro nave. Non avrei mai immaginato che...
Ah, lasciamo perdere. Immagino questo sia quello che chiamano destino...
Prima di recarmi a Inazuma, temevo che la casa della mia anziana madre sarebbe stata svaligiata, poiché vive da sola. Lasciai quindi un assegno per tutti i Mora che ho risparmiato negli ultimi anni seppellito nel luogo indicato su questa mappa. Ti prego di trovare quell'assegno e di riscuoterlo presso la Banca del Nord. Potrai tenere i Mora e usarli come preferisci, fatta eccezione per una piccola parte che vorrei fosse utilizzata per sostenere le spese di mia madre per il resto della sua vita. Si chiama Minamoto Kotomi e vive nelle Pianure di Guili. Ti prego, esaudisci questo mio desiderio, ti ringrazio!

Mi dispiace, mamma. Ho trovato tantissimi fiori di sakura come quelli che sbocciano nella tua terra natale, ma purtroppo non riuscirò a inviartene nessuno.
