
Rüzgarçiçeğinin sureti, zamanın rüzgarları arasında kaybolmuş.
Huzurun hakim olduğu zamanlarda adı, aşk ve neşe ile bağdaştırılmış.
Bazen fetih ve zafer için dökülmüş silahlar bile
müşterinin veya demircinin isteği üzerine çiçeklerle süslenir.
Görünüşe göre bu kılıç, biri tarafından sevdiği için özel olarak yapılmış.

"Ne demirden kılıçlar onu kesebilir ne de taşlar onu hapsedebilir."
"Rüzgar, gelecekten korkmadan ona doğru eser."
Kilisenin dışındaki isimsiz çoban, sessizce rüzgarın hikayelerini anlatmaya başladı
ve gözlerinin feri henüz sönmemiş olanlara "çiçekler" verdi.

Tüm asiller asıl yeminlerini unuttuğunda ve kibir herkesi sessizliğe boğduğunda veya
asil kan rüzgara engel olduğunda ağaçların ve çiçeklerin efsanesi yasaklanır.
O devirde birçok çiçek, insanların istemediği yerlerde açtı.
Bu çiçekler rüzgarla uçup gitmiş ve arkalarında bıraktıkları bu kasvetli dünyayı bir anlığına ihtişamlarıyla büyülemişlerdi.

"Geçmişteki kulelerin gölgesinde, bugünün sokak aralarında"
"çiçekler hâlâ hafif bir parıltıyla en küçük köşelerde açıyor."
Sarayın dışındaki isimsiz çoban, sessizce çiçeklerin hikayelerini anlattı.

Dedi ki: "Bugün, Harpastum Festivali bir asil tarafından bozuldu."
Ama bir zamanlar güçlü rüzgarların estiği harabelerde, tepelerde ve vadilerde kır çiçeklerinin açtığını biliyor muydunuz?
Bunlar sıradan çiçekler değillerdi. Rüzgar ne kadar kuvvetli eserse bu çiçeklerin kökleri de bir o kadar güçlenir ve gelişirdi.
Krallığın bu çiçeklerle kaplandığı gün, o kulenin yıkılacağı gün olacaktı.