
La brezza marina all'alba, libera e impetuosa, canta questo antico inno...
Il tempo smise di scorrere in avanti, ma tornò nel passato con il cantante.

Scorreva assieme alle acque, passando vicino alla cupola dorata del glorioso regno,
il gentile vento d'estate soffiava attraverso il maniero verde cinto dalle imponenti mura.
Che si trattasse di aristocratici sulle loro imbarcazioni leggere, o di barbari trasportati come prigionieri,
erano tutti inebriati dalla musica di quest'epoca straordinaria, immersi tra i ricordi...

Poiché questa era l'epoca d'oro dell'abbondanza, l'epoca di un giusto e glorioso Re.

"Vengo da un regno insignificante su un'isola solitaria. Nacqui in una capanna e crebbi in un villaggio costruito su erba e sterpaglie.
Quando i guerrieri con le loro brillanti armature giunsero a casa mia, diedero notizia della 'conquista'.
Ero molto giovane, e con l'ingenuità dei miei anni seguii questi semidei torreggianti fino alla capitale.
Grazie alle mie agili dita e alla mia voce limpida non sono finito in catene.
Solo dopo esser stato riconosciuto dal Dio re ho osservato per la prima volta la potenza della civiltà e dell'ordine.
Che la mia carne e le mie ossa vengano modificate del tutto. Che il mio nome e la mia tribù vengano abbandonate. Il mondo conoscerà solo il nome 'Boethius'!"

E così nacque il figlio della barbarie, scosso dal palazzo dorato, per diventare il servo di un'autorità maestosa.
Come rinato, si impegnò ad abbandonare le antiche usanze barbare, acquisendo con voracità nuova sapienza...
Tutto quello che ha fatto, l'ha fatto per trasformarsi in una persona onorevole, una parte di questa grande civiltà.
Non si affannava per ottenere altro, poiché era questa l'epoca d'oro dell'abbondanza, l'epoca di un giusto e glorioso Re sul trono.