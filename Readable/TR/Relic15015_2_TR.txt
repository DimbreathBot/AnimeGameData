
Özenle yapılmış bir dart. Yaz festivali sırasında sık görülür.
Inazuma'nın hayalet hikayelerinde,
bir insanla insan dışı varlığın karşılaşması hakkında bir masal anlatılır.

Eşimin hamileliğini kutlamak amacıyla tapınağa adak adamaya gittim.
Bilinmeyen sebeplerden ötürü dağa çıkarken, bu nesneleri de yanımda götürdüm.
Yedi yaşındayken bulduğum su balonu, on yedi yaşındayken aldığım tilki maskesi ve
yüzyıl da geçse solmayacak bir çiçek.

Neden onunla tekrar karşılaşmayı bekledim ki?
Eşimle görücü usulü evlenmedik. Hep para sıkıntısı çektik.
Çocuk yapmamız da epey zaman aldı.
Yine de birlikte geçirdiğimiz günler mutlulukla doluydu, öyle değil mi?

Buna rağmen, o dağlık yoldan sapıp o kadınla havai fişekleri gördüğüm yere gittim.
Çalıları çekip ayırdığımda, onu beyaz elbisesiyle kayalığın üzerinde otururken gördüğümü sandım.
Yaklaşıp baktığımda, onun sadece güneşte uzanmış bir tilki olduğunu fark ettim.
Dalların çıtırdamasını duyar duymaz zıplayıp ormana kaçtı.
Meltem esintisinin kıpırdattığı yapraklar arasında süzülen ışık hüzmesi gibi bir anda ortadan kayboldu.
Geriye kalan tek şey eski bir ahşap dart idi.