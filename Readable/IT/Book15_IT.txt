Una collezione di poesie hilichurliane redatte da Jacob Musk, un ecologista di Mondstadt. Durante la stesura del libro, Musk viaggiò per tutto il continente e visitò ogni tribù hilichurliana, avventurandosi a fondo nei loro insediamenti e familiarizzando col loro stile di vita. Musk fu insignito del titolo di "Poeta laureato della letteratura hilichurliana" grazie a questo libro, ma si evince che né lui né gli Hilichurl apprezzarono mai a pieno quest'onorificenza. Jacob Musk, per quanto amasse studiare gli Hilichurl, detestò venire associato a loro fino alla fine dei suoi giorni.

La prima canzone:
Mi muhe ye
Mi biat ye
Biat ye dada
Muhe dada

Molto probabilmente è un inno di battaglia cantato dagli Hilichurl prima di un combattimento. Ho notato che se sono presenti due o più Hilichurl, dopo aver cantato questa canzone essi iniziano ad azzuffarsi con frenesia.

La seconda canzone:
Eleka mimi-a-Domu
Mita domu-a-dada
La-la-la
La-la-la
Mimi mosi ye mita

Questa canzone è cantata dagli Hilichurl mentre danzano intorno ai loro totem. A parer mio, è una specie di inno tribale. Ha un suono allegro e di solito viene intonata durante i festival.

La terza canzone:
Mi muhe mita nye
Mi muhe mita nye
Muhe nye
Muhe nye
Gusha
Biat, gusha

È una mesta canzone che ho sentito durante una conversazione con uno Sciamachurl anziano. Nonostante non ne abbia capito il significato letterale, lo schiacciante senso di dolore che trapela da questa canzone riuscirebbe ad affascinare persino i poeti del mia terra natia. Tuttavia, devo ammettere che l'odore acre dello Sciamachurl anziano era allo stesso tempo mesto e schiacciante.