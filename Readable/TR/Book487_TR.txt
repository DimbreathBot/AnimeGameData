(Bunlar eski notlara benziyor. Kağıt ıslak ve yıpranmış. Ayrıca arka sayfayı çevirdiğinde, el yazısı daha çok bir karmaşayı andırıyor.)
... Çöle girdiğimden beri bu garip hastalık beni rahatsız ediyor. İlk başta sadece derim soyuluyordu ama sonrasında dört uzvumda da doku ölmesi başladı ve işlerimi yapamayacak hale geldim.
... Bu salgın hastalık dış görünüşümü o kadar bozdu ki, bana yemek gönderen arkadaşlarım bile sarılı bandajlarımın arkasında tarif edilemeyen bir korku varmış gibi tuhaf, hatta korku dolu gözlerle bakmaya başladı...
... Çok korkunç bir rüya gördüm. Rüyamda, geldiğim topraklardan bile daha derinde olan bir yer altı şehrine girdim. Orada felakette kaybettiğim tüm arkadaşlarımı, anne ve babamı gördüm. Yüzleri de öyle bir erimişti ki onları tanımak neredeyse imkansızdı ama gördüğüm kişilerin onlar olduğundan emindim...
... Lanetten... Kaçış yok... Ama... Bir gün tekrar bir araya geleceğiz...