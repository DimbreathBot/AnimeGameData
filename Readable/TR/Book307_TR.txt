Artık Kara Tilki Itaru'nun hikayelerini bitirmemiz lazım. Lütfen gevezelik ettiğim için kusuruma bakmayın ama üzerinde konuşmak istediğim bazı eski konular var.
O zamanlar Urakusai'nin Leydi Saiguu'yu nasıl sinirlendirdiği artık bilinmiyor ama Leydi Yae iki ila sekiz bardak içki içtikten sonra, bana yaşadıklarına dair ufak hikayeler anlatmayı teklif etti.
Tabii bu bir roman. Yani doğal olarak bu sözleri tarihin sayfalarında olmayan bir hikayeye dönüştürmek isterim.
Kitsune Saiguu, Büyük Narukami Tapınağında görev almak için Hakushin Toprakları'ndan gittiğinde, Leydi Yae daha doğmamıştı. Bu nedenle çocukluğu, Saiguu hakkında hikayeler ve masallarla doluydu. Onu çok sever ve ona çok saygı duyardı.
Leydi Yae'nin ileride kendi yolculuklarına çıkıp Büyük Narukami Tapınağına gelmesinin sebebi de buydu.

Leydi Saiguu, aralarındaki kan bağından dolayı Leydi Yae'ye epey düşkündü. Leydi Yae artık o günlerden pek bahsetmek istemiyor...
Ben bir roman yazarı olarak insanları mutlu etmek için yazıyor olsam da, Leydi Yae'nin geçmişini fazla kurcalamayacağım. Yoksa baş editörümüz kudretli kalemiyle beni ezecektir.

Neyse, Urakusai'ye dönelim. Urakusai'nin Leydi Saiguu'yu o günlerde nasıl sinirlendirdiği artık bilinmiyor ama yaptıklarının, daha sonra Hiçliğin saldırısıyla ilgili olabileceği düşünülüyor.
Tabii Urakusai oralardan kovulduktan sonra, Kitsune Saiguu artık Büyük Narukami Tapınağında yaşamayacaktı. Bunun yerine temelli olarak Tenshukaku'ya yerleşecekti.

"Gökleri ve toprakları yutacak bir felaket geliyor. Görevim halkı ve efendimizi korumak. Bu nedenle Şogun'un yanına gitmeliyim."

Leydi Saiguu ikinci kez yola çıktığında, Leydi Yae genç bir kızdı. Bunca zaman peşinden gittiği kişi yine onu terk etmişti. Beklenmedik felaket kıtayı kaplayana kadar anlayamadık Leydi Saiguu'nun söylediklerini...
Ama artık çok geçti, olaylar da istediğimiz gibi yaşanmamıştı.
Leydi Saiguu üçüncü kez yola çıktı. Bu sefer geri dönmedi.

Beş yüzyıl ölümlülere uzun gelebilir, ama o zaman yaşananlardan geriye kalan neşe ve üzüntüler ister geçici ister kalıcı olsun o kadar kolay silinmiyor.