
ว่ากันว่าในตอนที่ Liyue ก่อตั้งขึ้นใหม่ ๆ ราชาแห่งหินเคยท่องไปบนผืนดินพร้อมกับดาบที่ทำจากหยก
หลังเวลาเนิ่นนานผ่านไป คมดาบหยกที่อาบไปด้วยเลือดก็ยังคงแวววาวเหมือนใหม่
เลือดถูกสายฝนนานนับพันปีชะล้างไปจนหมด แต่ความคิดและความโกรธแค้นที่สะสม ยากที่จะชะล้างออกไปได้

"หยกแข็งมีจิตวิญญาณและความอ่อนโยนของ Bishui มันสามารถชะล้างความแค้นที่หลงเหลืออยู่ด้วยตนเอง"
"แต่ใครจะสามารถลบล้างความเจ็บปวดของหยกงาม ที่ถูกนำมาใช้เป็นเครื่องมือสังหารได้?"

คำพูดของเพื่อนที่ถูกลืมชื่อไปนานแล้ว เต็มไปด้วยความเศร้าใจและความรำพึงรำพัน
แต่วงล้อแห่งโชคชะตาที่ไม่อาจหลีกเลี่ยงได้ ก็กลบคำพูดที่เต็มไปด้วยความเห็นใจนี้จนหมดสิ้น

ในช่วงเวลาหลายปีที่ผ่านมา ผู้ที่เคยร่วมสุขกลับต้องมาห้ำหั่นกัน
ในขณะที่ศัตรูคู่อาฆาตที่เคยต่อสู้กัน กลับมาร่วมดื่มกัน และความเกลียดชังของพวกเขาได้สลายไป
ดาบล้ำค่าเล่มนี้ได้ถูกแกะสลักขึ้นในเวลานั้น เพื่อมอบเป็นของขวัญล้ำค่าให้กับใครบางคน
หยกชิ้นนี้ได้ถูกเจียระไนขึ้นเพื่อความสงบสุขและความหรูหรา

เมื่อภาชนะบรรจุไวน์เต็มไปด้วยเลือด ความรู้สึกอันอบอุ่นได้ถูกความทะเยอทะยานอันหนาวเหน็บทำลายไปจนสิ้น เหลือเพียงฝุ่นธุลีที่ปลิวไปตามลม
ของขวัญที่ไม่ได้มอบถึงมือผู้รับ และมิตรภาพที่ยังไม่เอื้อนเอ่ย กลับกลายเป็นดาบแหลมคมที่กั้นอยู่ระหว่างเพื่อนทั้งสอง