
ดาบยาวสีเลือดที่ได้รับการขนานนามว่า "Isshin" ใบดาบแหลมคม และมีสีสันที่ไม่เป็นมงคลนัก
กล่าวกันว่า มันสามารถตัดผ่าเข่งไม้ไผ่ให้ขาดเป็นสองท่อน โดยที่น้ำจากภายในไม่ทะลักออกมาแม้แต่หยดเดียวได้

เหล่าผู้คนมักพูดกันว่า ภายในตัวดาบ นับตั้งแต่โคนจรดปลายนั้น ล้วนมีเทพเจ้าสิงสถิตอยู่ทั้งสิ้น
ถ้าเช่นนั้น ดาบที่สร้างขึ้นจาก "Tatarigami" ก็คงมีความอาฆาตและวิญญาณร้ายสิงอยู่สินะ...
ดาบสีชาดเลื่องชื่อ "Kagotsurube" สร้างขึ้นโดย Akame Kanenaga ผู้ซึ่งมิอาจเป็นผู้นำแห่งการตีดาบได้
แต่ทว่า ดาบเล่มนี้นั้นไม่ได้มาจากดินแดนแห่งแสงสายฟ้าและ Jade Steel มันถูกหลอมขึ้นในทุ่งหิมะแห่งดินแดนทางตอนเหนือ
เมื่อมองดูอย่างละเอียดภายใต้แสงจันทร์ ลวดลายบนตัวดาบสีแดงฉานช่างดูลื่นไหลดั่งสายน้ำ ราวกับสายเลือดและหยาดน้ำตาของผู้ที่จากบ้านเกิดมาแสนไกล

"สิ่งที่เรียกว่า 'Tatarigami' นั้น คือสิ่งที่ชั่วร้ายเหลือคณานับ และยังสั่งสมความคาดหวังและความเคียดแค้นที่มีต่อโลกเอาไว้ภายใน"
"คมดาบคืออาวุธที่ทรงอานุภาพ หากไม่ชั่วร้ายคงไม่อาจเข่นฆ่า หากไม่เคียดแค้นก็คงไม่อาจเข้าใจสีสันแห่งเลือดได้"
"สิ่งที่เรียกว่า 'Isshin' นั้น คือการละทิ้งซึ่งส่วนเกิน และบากบั่นพยายามเพื่อเป้าหมายอันบริสุทธิ์"
"อีกนัยหนึ่ง ก็คือการใช้ความเคียดแค้นของสิ่งมีชีวิตเป็นวัตถุดิบ มาหลอมตีดาบที่สามารถฟาดฟันสิ่งมีชีวิตได้อย่างแท้จริง"

ด้วยความคลั่งไคล้และความยึดติดที่มีต่อ "Isshin" สิ่งที่เชื้อสาย Akame เฝ้าคอยไล่ตามตลอดมา ก็คือขีดจำกัดสูงสุดที่ "ดาบเฉือนมนุษย์" จะสามารถบรรลุได้
ด้วยเหตุนี้ เหล่าผู้สืบทอดจึงมีแต่พวกนอกคอกและอายุสั้น ทั้งบนร่างกายและในจิตใจต่างก็เต็มไปด้วยร่องรอยของบาดแผลที่หลงเหลือจากพิษร้ายแรง
ดาบที่ศิษย์แห่ง Akame หลอมขึ้นนั้นแม้จะแหลมคม แต่กลับมีกลิ่นอายความดุร้ายอยู่มาก จนในท้ายที่สุดก็ถูกทางการตัดสินว่าเป็นสิ่งที่ "ชั่วร้าย"
ดังนั้น ตำแหน่งผู้นำด้านการตีดาบ "Isshin Art" ของ Akame จึงมิได้ถูกสืบทอดสู่รุ่นลูกหลาน และได้ถูกทางการยึดไป

ต่อมา Akame Kanenaga ได้มีส่วนเกี่ยวข้องกับคดีของคนนอกคอก และกระทำความผิดบาปที่อาจหวนย้อนคืน
จึงได้เปลี่ยนชื่อและหลบหนีไปยังดินแดนแห่งหิมะที่แสนห่างไกล หาทางเอาชีวิตรอดภายใต้ร่มบารมีของความหนาวเย็น
Kaedehara ผู้ล่วงลับหวังเพียงอยากให้ "Isshin Art" ได้กลายเป็นความภาคภูมิใจของผู้ที่คลั่งไคล้ในดาบ
แต่วิถีแห่งดาบก็คือดาบ และ "Tatarigami" ก็คือดาบเช่นกัน เป็นเพียงอาวุธและชื่อเรียก ที่มนุษย์มีไว้ใช้งานเพียงเท่านั้น

"ตัวข้าได้เสียเวลาไปกับชื่อเสียงจอมปลอมของ 'Isshin' ไปกว่าครึ่งชีวิต ครั้นยามได้สมดั่งใจหวังแล้ว ข้าเองก็ได้กลายเป็น 'Kaedehara' ผู้หนึ่งเช่นกัน!"
"ฮ่าฮ่า ช่างเถิด ช่างมันเถิด หวังเพียงว่าดาบที่ถูกชุบลงไปในน้ำค้างแข็งอันหนาวเหน็บ จะไม่อ่อนแอดั่งชื่อเสียงจอมปลอมของมันนะ..."

ตระกูล Kaedehara นั้นมีปัญญารอบรู้ สามารถสรรค์สร้างจิตวิญญาณแห่ง Masagomaru ออกมาได้อย่างเต็มเปี่ยม ขณะที่ตระกูล Niwa จิตใจโอบอ้อมอารี เชี่ยวชำนาญในด้านการพอกโคลนเผาใบดาบ
ด้วยความคลั่งไคล้และความยึดติดที่มีต่อ "Isshin" สิ่งที่เชื้อสาย Akame เฝ้าคอยไล่ตามตลอดมา ก็คือขีดจำกัดสูงสุดที่ "ดาบเฉือนมนุษย์" จะสามารถบรรลุได้
เมื่อยามศพถูกฝังลงภายใต้พื้นหิมะ ผู้ลาลับก็หวังเพียงว่าดาบเลื่องชื่อหนึ่งเล่ม และนามแห่ง Kaedehara จะได้หวนคืนสู่บ้านเกิดโดยราบรื่น และสร้างความตื่นตะลึงให้แก่เหล่าผู้คน...