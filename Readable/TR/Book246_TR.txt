...
"Gerçekten hayalet misin yani?"
"Hayır! Daha ölmedim bile!"
"Gerçi bir yandan da hiç yaşamadın, öyle değil mi?"
"Şey... Öyle de denebilir."
Bir shikigami olduğunu iddia eden konuşkan küçük kız, taneleri birbirine yapışan pirinçli dangoyu öyle hızlı ve iştahlıca yemiş ki Hamavaran boğulacağından endişelenmiş.

"Bana sorarsan, aslında daha çok çağrılmış bir hayalet gibiyim."
"Yani dediğim gibi. Hayaletsin."
"Hayır. O türden bir hayalet değilim!"
Bu tartışmanın sonunda Hamavaran, kızın "hayalet çağırmak" derken, Sumeru'da "ruhları uzak tutmak" olarak bilinen şeye benzer bir durumu kastettiğini anlamış.
Her iki durumda da hayaletin adıyla bir şarkı söylenerek anlaşma yapılıyor. Dünyanın diğer mistik geleneklerinde de gerçek adını bildiğiniz bir kişiyi kontrol edebilme kavramı yaygın ve bu, insanların en korktuğu durumlardan birini ortaya koyuyor: Başkası tarafından kontrol edilmek.

Böyle farklı konuları düşünen Hamavaran, genellikle görmezden gelinen mistisizm yerine deniz biyolojisini seçtiği için bir kez daha pişman olmuş...
Önce deniz üzerinden Inazuma'ya kadar gitmem gerek. Sonra da tez savunması denen cehennemi aşmam lazım.
Belki şu gürültücü ufaklığa rastlamam benim için iyi olmuştur.