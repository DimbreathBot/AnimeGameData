(Eski bir defter. Birisi içine güzel bir el yazısıyla bir şeyler yazmış.)
Defteri kapının önünde görünce garipsemiş olabilirsin. Bence bu şekilde daha dikkat çekici oluyor.
Umarım deftere bu kapının ardındaki odaya girerken bakmıyorsundur çünkü öyleyse sana yardım edemem.
Odaya henüz girmediysen kesinlikle girme! Burası seni içeri hapsedecek bir tuzak!
Girişteki oymaları görüyor musun? Onları bize kıdemli bir maceracı bıraktı. Bu oymaları ikinci kez görüyorum ve el yazısından yola çıkacak olursak aynı kişinin yaptığını söyleyebiliriz...
Bu kıdemli maceracıyla henüz tanışmadım ama benim hesabıma göre iki kez hayatımı kurtardı bile.
Her kimsen çok teşekkür ederim!

Gizli odanın içinde de olsam benim kadar zeki biri için dışarı çıkmanın bir yolunu bulmak çocuk oyuncağı olurdu. Ama ne derler bilirsiniz "gerçekten zeki maceracılar kendilerini asla ciddi bir tehlikenin içine atmazlar"...
Bu yüzden şansımı zorlamayacağım.

Dur tahmin edeyim, oymalar dikkatini çekmemişti ve hayatın da benim defterim sayesinde kurtuldu. Bana teşekkür etmeyi unutma!
Hehe, buradan sonra yüksekteki harabelere gideceğim ki denizin panoramik manzarasını görebileyim. Eminim harika bir manzara beni bekliyor. Görmeyi başarabilirsem arkadaşlarıma bununla hava atmak için sabırsızlanıyorum.

Wolfgang