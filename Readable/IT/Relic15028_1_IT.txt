
In un tempo andato su cui solo i djinn mantengono il silenzio, Re Deshret mise a nudo le sue ambizioni più recondite davanti alla Signora dei fiori...
Mentre il viso della luna si faceva strada fra le increspature di un bicchiere di vino di melograno, la Signora dei fiori finalmente cedette alle persuasioni di un amico caro.

Le parole di Re Deshret quella notte rimangono ignote per tutti. Perfino il djinn più anziano rimase in silenzio quando gli si chiese ciò che era stato detto.
Nessuno sa quali desideri segreti Re Deshret rivelò alla luce dei giorni passati, desideri che potrebbero allibire anche il più saggio degli dèi.
Ma la Signora dei fiori imparò qualcosa da questo scambio. Era nei suoi piani, qualcosa di atteso a lungo.
Il deserto e l'oasi erano i regni con i sovrani più in alto, eppure erano anche contraddistinti dai pensieri di ribellione più forti.

"Manterrò i tuoi segreti per via dei sentimenti che il mio cuore ha per te, e per il Signore della saggezza.
Ti costruirò un ponte, per permetterti di placare i tuoi desideri più profondi. Ma non dovrai temere il chiodo cristallino di zaffiro...
Ti porterò a un grado di conoscenza più profondo. Come ho detto però, il tuo destino è quello di subire perdite...
Tuttavia, nascondi la mia lezione nel tuo cuore. Ricorda la punizione una volta inflitta sugli emissari caduti dei cieli.
Ricorda: se c'è speranza in questo mondo, verrà trovata fra i mortali più comuni."

Velata dall'oscurità, guidò il suo amico più caro verso la comprensione di tutto quello che c'era da sapere sui cieli e l'abisso.
Utilizzando il suo corpo come conduttore, e offrendo in cambio l'oasi, fece sì che la radiosità abbacinante la consumasse perché i suoi desideri più reconditi si manifestassero...

Le tempeste di sabbia portarono danni incredibili sul paradiso che aveva perso una delle sue divinità, piegando i cieli con sabbia gialla, inghiottendo tutto nella calamità...
Il Re Deshret tornò dalle sabbie in tempesta che divoravano i cieli. La Signora dei fiori, invece, chissà dov'era finita.

"...Ti ho sognato... Brancolavi tra le mura di un labirinto di cristallo... Tutto intorno... solo il deserto..."
