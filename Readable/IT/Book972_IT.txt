Mese: sconosciuto. Giorno: sconosciuto. Tempo: uggioso...

...Incredibile, alla fine sono stato attaccato dal drago. Forse dovrei ringraziarlo... Dopotutto, non avrei trovato questo posto senza di lui...

...Il Cuore di Chu'ulel. Sembra che un tempo fosse il fulcro dell'intera città. Ne ho sentito parlare nella tribù, di come nell'antichità il Sacro Signore si trasformò nel cuore della città del drago, ma non mi sarei mai aspettato che il significato fosse così letterale...

...A differenza di quelli che ho incontrato altrove, qui gli Automi della Fonte segreta sembrano in grado di comprendere il linguaggio. È stato il Sacro Signore a crearli per proteggersi? Comunque sia, almeno per ora non devo preoccuparmi che qualche mostro mi insegua...

...Non posso credere che abbia funzionato davvero. Ho usato la Pyrofosforite sul mio corpo per risvegliare lo spirito dormiente del drago all'interno della macchina... Ma questo piccoletto è davvero lo spirito di un drago? È così piccolo e adorabile! Ed è verde come l'erba. Credo che lo chiamerò Cocouik...

...È il sentiero che conduce all'Altare della Fiamma primordiale. Ho visto i segnali lasciati da zia Liriwu, è proprio lo stesso sentiero che ha percorso ██...

...Tuttavia, è rimasto solo un pezzo di Pyrofosforite. Devo evitare a tutti i costi di usarlo prima di riuscire a raggiungere la Tonatiuh...
