—Atto V: Le perle gemelle vengono restituite—
Protagonista maschile: Fan Jie
Protagonista femminile: Zixin
Antagonista comico: Wu Wang

Scena I
(Fan Jie è in alto a sinistra del palco, Zixin in alto a destra. Wu Wang è a terra con gli occhi chiusi.)
(I due si muovono a tentoni nell'oscuro covo di Wu Wang)
(Nel buio, le loro mani si toccano, ma, non sapendo chi sia l'altro, ritraggono le mani preoccupati)
(Wu Wang si sveglia)
(A parte)
Wu Wang: "Maledizione, quella ragazza è tanto ostinata quanto me. Ha osato colpirmi".
Wu: "In giro non c'è nessuno. Forse si è ritirata più a fondo nel covo".
Wu Wang: "Umpf. Si è fatta notte e il cancello è chiuso".
Wu Wang: "O è saltata oltre il muro, o non è riuscita a scappare! Di certo non può essere uscita dal cancello".
(Wu Wang entra nella sala)
(A parte)
Wu Wang: "Ah, questi zucconi sono completamente sbronzi. Non hanno acceso neanche una sola candela!"
Wu Wang: "Beh, meglio che me ne procuri una e inizi a cercare quella donna".
(Nel buio, Wu Wang pesta il piede di Fan Jie ed entrambi fanno un salto indietro)
Wu Wang: "Ahah, eccoti qua!"
(Wu Wang allunga le braccia verso Fan Jie, che si abbassa schivandole. Inciampano l'uno sull'altro nel buio e Zixin si accovaccia in un angolo)
(Alla fine, Wu Wang riesce ad afferrare Fan Jie)
Wu Wang: "Ti ho preso!"
(A parte)
Wu Wang: "Mmmh? Che vita larga che hai, più larga rispetto al nostro ultimo incontro".
Fan Jie: "Ho indossato qualche abito in più per scaldarmi".
Wu Wang: "Giusto, quando fa freddo bisogna vestirsi più pesanti".
Wu Wang: "E come sei alta. Come lo sei diventata?"
Fan Jie: "Sto indossando dei tacchi alti, perfetti per dare spettacolo".
Wu Wang: "Oh, dev'essere difficile camminarci".
Wu Wang: "E che mani ruvide che hai. Come mai?"
Fan Jie: "Beh... Avvicinati e te lo dico".
Wu Wang: "Ma certo, ma certo".
(Fan Jie infilza Wu Wang con la spada)
Fan Jie: "Per brandire una spada e ucciderti meglio".
(Wu Wang cade)

Scena II
(A parte)
Fan Jie: "Sudicio criminale. Ma è bastato un fendente per massacrarti".
Zixin: "Sei Fan Jie?"
Fan Jie: "Questa voce... Sei la signorina Zixin!"
(Fan Jie e Zixin allungano le braccia e si toccano)
Zixin: "Fan Jie!"
Fan Jie: "Devi aver sofferto molto".
Fan Jie: "Ho massacrato quel demone. Ora mancano solo i suoi sottoposti".
Fan Jie: "La sua morte li farà fuggire, come le scimmie quando cade il loro imponente albero".
Fan Jie: "Non temere: butterò giù il cancello".
(Fan Jie butta giù il cancello)
Zixin: "Ah! Se non fossi arrivato tu, avrei perso la vita!"
(Dongtang, lento, innig)
Zixin: "Un cuore di perle in casa tua potrai trovare".
Fan Jie: "E nel cielo col vento, finalmente, potremo riposare".
Fan Jie: "La luce della luna sulle fronde è riflessa".
Zixin: "E col capo chino è fatta la promessa".
—Fine—