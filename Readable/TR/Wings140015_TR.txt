Gece Rüzgarının Ustalarındaki yaşlı rahip, ateşe bir avuç toz attı. Alevler tozla beslenip yükseldi ve daha da parlak yandı.
"Şimdi sana anlatacağım bir hikaye değil, bana gece rüzgarının getirdiği gerçek tarih." Buruşmuş nasırlı elleriyle kalın bir dal aldı ve ateşle ilgilenerek onu kuvvetlendirmeye çalıştı.
"Hocam, lütfen yapmayın. Bu yaz gecesi zaten çok sıcak." diye yalvardı dinleyicisi.
"Sen nereden bileceksin? Anlatacaklarıma uygun bir ortam yaratmaya çalışıyorum, hem vahşi hayvanları da uzak tutar."

...
Ejderha prensin torunu olan, kendine "Bilgelerin Sonu" adını veren kanatlı ve konuşan bir ejderha, dünyada dolanarak hayatı insanlara zehir edermiş.
Bir gün bir insanla iddiaya girmiş. "İnsanlar Filojistonun gücü olmadan göklere nasıl hükmedecek?"
-Kişide eğer dumanın getirdiği derinlikler üzerine düşünme hikmeti varsa kişi, alnında ve tepe noktasında bulunan gizli güç ile uçabilir. Fakat bu sorunun sorulduğu kişide bu hikmet yokmuş.
"Nesi zor ki bunun?"
Adam kükreyen bir alev çıkarıp ateşin yükselttiği rüzgarı ve diktiği deriyi kullanarak kendini göklere çıkarmış.
...

"Böyle pek çok imtihan geçirdik fakat Natlanlılar olarak nihayet fedakarlıklar aracılığıyla Filojistonu kullanma yeteneğini kazandık." Böyle dedi yaşlı rahip, sonra ateşe yine bir avuç toz attı.
"F-Fedakarlık mı?"
"O zamanlar Gukuzorlarla anlaşma yapılmamıştı, o yüzden düşüp ölmüş."
"E bir dakika, o zaman diğer Natlanlılar neden onun öncülük yapmak için kendini feda ettiği kanatları kullanmamış?"
"Gukuzorun varsa neden kullanasın ki? Heh, bana inanmıyorsun galiba. Ben Usta Citlali'den sonra en kıdemli dördüncü kişiyim! Sözlerimden şüphe mi ediyorsun?"