
Un complesso dardo da lancio. È molto comune durante il festival dell'estate.
Nelle storie di fantasmi di Inazuma
c'è un racconto che narra l'incontro tra un umano e una presenza soprannaturale.

Per celebrare la gravidanza di mia moglie, andai al santuario per fare un'offerta votiva.
Tuttavia, per ragioni sconosciute, mi recai sulla montagna con questi oggetti.
Il pallone d'acqua di quando avevo sette anni, la maschera da volpe di quando ne avevo diciassette
e un fiore che non sarebbe mai appassito, né tra dieci, né tra cent'anni.

Perché mi aspettavo di incontrarla di nuovo?
Io e mia moglie non ci siamo conosciuti tramite un intermediario, ed eravamo sempre a corto di soldi.
E ci volle del tempo per procreare un erede.
Ciononostante eravamo felici, non è così?

Tuttavia, decisi d'intraprendere il percorso di montagna dove avevo visto i fuochi d'artificio con lei.
Facendomi strada tra i cespugli, mi sembrò di vederla vestita di bianco, seduta su quella roccia.
Quando mi feci avanti per dare un'occhiata, però, c'era solo una volpe che prendeva il sole.
Al suono dei rami che si spezzavano balzò in piedi e fuggì nel bosco,
e come le macchie di luce che spuntano tra le foglie mosse dalla brezza, sparì in un lampo.
Tutto ciò che rimaneva era un vecchio dardo da lancio di legno.