
Un attrezzo comunemente impiegato per l'edilizia urbana e l'esplorazione delle rovine.
È possibile utilizzarlo per misurare gli angoli, e possiede l'innovativa capacità di calcolare e stimare le distanze.
Se affidato a professionisti addestrati, facendo impiego di frecce appositamente fabbricate,
esso riesce a mantenere la traiettoria dei dardi stabile e rettilinea come quella della luce.

Oltre alla progettazione e alla costruzione, può tornare utile durante le esplorazioni e perfino nelle indagini criminali.
Se usato da mani capaci, è in grado di misurare lunghe distanze con un grado di precisione particolarmente elevato.
In passato, nel corso delle ricognizioni tra le rovine di Remuria, le squadre di esplorazione erano solite portare con sé indicatori distanziometrici di questo genere,
impiegandoli principalmente per localizzare i siti d'interesse storico sepolti dal tempo e dalle macerie.
Perfino nei moderni romanzi di Hurlock, che negli ultimi anni vantano una vasta popolarità,
uno dei personaggi usa uno strumento simile per trovare la posizione di una certa camera segreta.

Al giorno d'oggi, molti di questi indicatori distanziometrici vengono lasciati a prendere polvere sugli scaffali dei negozi d'antiquariato o nelle soffitte.
Data l'introduzione e la diffusione di strumenti affini dotati di una maggiore facilità d'uso,
le frecce speciali per questo strumento non vengono più fabbricate da tempo, e molte di esse sono andate ormai perdute o dimenticate.
Ciononostante, poiché l'indicatore è principalmente un arco che può essere trasportato in giro senza destare domande particolari,
è stato utilizzato per scopi che vanno al di là del suo impiego originale durante certi periodi di tumulto.