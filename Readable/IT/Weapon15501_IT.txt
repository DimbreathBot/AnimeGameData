
La lira perforacielo.
Le chiare melodie di questa lira risuonano ancora nei venti e nel cuore della gente.
Si dice che l'antico drago malvagio dell'abisso sia stato attratto qui dalla sua musica.

Nei tempi antichi, Barbatos strimpellava dolcemente la sua lira ed evocava i mille venti e canti puri.
Incantato dai venti e dalle canzoni dallo spirito libero, Dvalin il drago gigante discese e gli giurò fedeltà.
Barbatos fu felice di farsi un nuovo amico, e affidò la gente di Mondstadt al drago.
Così, l'errante Archon di Anemo e il Drago del vento forgiarono l'alba di Mondstadt con la loro amicizia.

Le vibranti melodie della lira fermarono l'attacco del drago oscuro nella battaglia finale,
concedendo a Dvalin l'opportunità di porre fine al suo terribile regno velenoso.

Eoni dopo che i venti avevano cantato e la feroce battaglia era finita, Dvalin si risvegliò dal suo lungo sonno.
Ma il suo padrone era scomparso, e fu accolto invece dai velenosi sussurri dell'Ordine dell'Abisso.
Un dolore invisibile. Una tortura inaudita.
Un dolore travolgente schiacciò lo spirito avvelenato di Dvalin.

Il drago si rivoltò contro tutto ciò che aveva giurato di proteggere,
e accusò colui al quale aveva giurato fedeltà:
"Barbatos è indifferente al mio dolore! Ha trascurato la nostra amicizia!"
"Che tu sia maledetto, Barbatos, il più crudele degli Archon!"

L'amico furioso non sapeva che Barbatos stava cercando di salvarlo.
Molti cari ricordi potevano essere stati cancellati dall'angoscia di Dvalin, ma non quello dello strumento di Barbatos, la Lira sacra celeste.
Presto se ne andranno secoli di incomprensioni.
Presto, Dvalin ascolterà di nuovo le sue canzoni.
