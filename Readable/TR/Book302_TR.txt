Baba! Anne! Beni affedin! Bu vefasız evladınızı affedin!
Şu Mehtaplı Denizlerin Canavarı efsanesi beni nasıl da kör etmiş! Birkaç ufak balık yakalayarak, zengin bir adamın kızıyla evlenebileceğime nasıl inanmışım? Artık geri dönmem imkansız, değil mi?
Ne zamandır açık denizde sürükleniyoruz bilmiyorum. İçecek hiçbir şey yok, balık tutacak gücüm de kalmadı.
Bu lanetli denizin öbür ucu görünmüyor. Buradan kurtulamayacağım Jiawei!
Her şey buraya kadarmış demek... Ah...
Bu kahrolası Mehtaplı Denizlerin Canavarının biraz vicdanı varsa, mektubumu karaya götürsün. Baba, anne, lütfen beni beklemeyin artık. Bu sefer bana kurtuluş yok.
Yeniden doğacak olursam, yemin ederim zengin bir kadınla evlenip ölene kadar sizi bekleyeceğim!
Şahinle evlenen avını gökte bulur. Köpekle evlenen de avını... Şey... Neydi o atasözünün devamı?
(Sonrasında farklı anlamlarda birkaç karalama var ama hiçbiri bir anlam ifade etmiyor.)