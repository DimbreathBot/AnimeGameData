...
Hava bugün de soğuk.
Kar ve rüzgar hafiflemeye başlasa da, insan hızla esen rüzgarlarla karşılaşınca gözlerini sımsıkı kapatmak zorunda kalıyor.
Böyle durumlarda, rüzgarın ve karın şair tarafından sararmış demir bir kılıcın darbelerine benzetildiği kadim dize geliyor insanın aklına.

Yine de Usta Landrich'in bir zamanlar dediği gibi kişi, önüne nasıl zorluklar çıkarsa çıksın yılmadan yola devam etmelidir.
Mondstadt'a büyük başarılarla dönmeliyiz.
Sadece bu şekilde Usta Landrich'in beklentilerini karşılayabilir ve ailemin adını onurlandırabilirim. Ancak o zaman ayaklanma planları yapanların küstahlıkları sonsuza dek kesilir.

Yazıttan yola çıkarak, <color=#FFE14BFF>güneydoğu harabelerindeki mahzeni</color> keşfetme planımızdan vazgeçtik ve onun yerine kilitli bir gizemli odaya gitme kararı aldık.
Usta Eberhart tarafından deşifre edilen yazıta göre, odada Gümüş Yıldızından dövülmüş silahların yanı sıra etkileyici kadim freskler de varmış.
Gerçekten de öyleyse bu, son yılların en önemli arkeolojik keşfi olabilir.

En azından Usta Ingbert böyle söyledi ama ben, sadece birkaç gün önce kar fırtınasında kaybettiğimiz dostlarımızı hâlâ unutamıyorum.
Usta Eberhart, onların çocukluktan beri titizlikle eğitilmiş aristokrat çocukları olduğunu ve kendi başlarına kampa dönme konusunda hiçbir sorun yaşamayacaklarını söylemişti. Bunun doğru olmasını umuyorum.

Yakında harabelerin iç kısımlarında daha derin araştırmalar yapmak üzere <color=#FFE14BFF>Güney Kampı'ndan</color> ayrılacağız.
Bu sefer, içeri girmeden önce harabelerin sağlamlığını iyi kontrol etmemiz önemli.