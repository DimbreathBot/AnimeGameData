ถึงผู้อ่านจดหมาย:
ข้า Kaedehara Yoshinori ติดอยู่กับ "ความลับ" มาชั่วชีวิต แต่ตอนนี้ข้าเหลือเวลาอีกไม่มากแล้ว หลังจากคิดทบทวนอย่างถี่ถ้วน ข้าตัดสินใจที่จะเล่าเรื่องราวทั้งหมด
ในตอนนั้น ขณะที่ข้ากับท่าน Kamisato แห่งสำนัก Yashiro ไล่ตามช่างตีดาบที่หลบหนีนั้น เราไม่ได้รับบาดเจ็บจากผู้หลบหนี
แต่ความจริงแล้ว ในตอนกลางคืน เมื่อข้าติดตามเบาะแสมาจนถึงชายฝั่ง ก็ไม่มีวี่แววของช่างตีดาบเลย แต่มีบุคคลน่าสงสัยเพียงคนเดียวที่ลาดตระเวนอยู่ในพื้นที่ เขาคนนั้นอ้างตนว่าเป็นคนที่อยู่เบื้องหลังเรื่องทั้งหมด และบรรพบุรุษของเขาถูกใส่ร้ายจนถูกประหาร เขาขู่ว่าจะทำลาย Raiden Gokaden ทั้งหมด
เขามีพลังที่เหนือกว่ามนุษย์ ยากที่มนุษย์จะต้านทานได้ ในชั่วพริบตาเดียว ตัวข้าและซามูไรที่ติดตามมากว่าครึ่งก็พ่ายแพ้อย่างราบคาบ ท่าน Kamisato ได้รับบาดเจ็บสาหัส แต่ข้าถูกฟันเข้าที่หมวกทำให้รอดตายมาได้อย่างหวุดหวิด
แต่อย่างไรก็ตาม ไม่ว่าเขาคนนั้นจะแข็งแกร่งมากแค่ไหน เขาก็เป็นเพียงมนุษย์เท่านั้น เหล่าซามูไรต่างห้อมล้อมเขาไว้ และเผชิญหน้าอย่างสุดกำลังจนเอาชนะคนผู้นั้นได้ในที่สุด
ก่อนจะสิ้นใจ เขาได้ตะโกนออกมาอย่างเศร้าสร้อยว่า: "Raiden Gokaden ไม่ควรมีอยู่แต่แรก! หากไม่ใช่เพราะสิ่งนี้ ข้าก็คงไม่..." และเขาก็หมดลมหายใจไปก่อนที่จะพูดจบ

ต่อมา ข้าก็ได้รู้ว่าที่การตีขึ้นรูปไม่เป็นไปด้วยดี เป็นเพราะฝีมือของคนผู้นี้เช่นกัน แม้ว่าท่าน Kamisato จะรู้ถึงความสำคัญของเรื่องนี้ แต่เขากลับยังนิ่งดูดาย เพราะกลัวว่าวาจาตนนั้นจะทำให้ผู้คนสงสัยว่าข้าอาจมีส่วนเกี่ยวข้องในเรื่องด้วย แม้ตอนที่บาดเจ็บเจียนตาย เขาก็ยังยืนกรานว่าเราถูกทำร้ายจากผู้ทรยศ และบอกให้ข้านิ่งไว้ ข้ารู้สึกซาบซึ้งในตัวท่านมาก และด้วยสถานการณ์ในตอนนั้น ทำให้ข้าตัดสินใจเก็บเรื่องนี้เป็นความลับไว้ในใจเสมอมา
ในฐานะหัวหน้าตระกูล Keadehara ข้ารู้สึกละอายใจยิ่งนักที่เห็นการเสื่อมถอยของ "Isshin Art" แต่ในฐานะพ่อ สิ่งเดียวที่ข้าปรารถนาคือการได้เห็นลูกหลานปลอดภัย หากผู้อ่านจดหมายฉบับนี้เป็นลูกหลานของตระกูล Keadehara อย่าได้ไล่ตามศัตรูในอดีตอย่างหน้ามืดตามัว หรือถูกพันธนาการด้วยการกระทำในอดีตเลย มันมีแต่จะทำให้เจ้าสูญเสียตัวตนเท่านั้น

ข้อความของ Kaedehara Yoshinori