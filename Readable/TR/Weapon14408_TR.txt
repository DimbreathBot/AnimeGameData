
Nadide kara kayadan yapılmış bu katalizör, etkinleştirildiğinde parlar ve kozmik enerji yayar.
Bu yuvarlak cihazın ortasına, kan kırmızı bir Cor Purum parçası yerleştirilmiştir. Cor Purum, sonsuz döngüdeki kıpkırmızı bir ay misali durmadan parlar, sonra da gitgide kararır.

"Tianheng'in sayısız dağları, bin defineye bedel hazinelerdir çünkü dağların derinliklerinde muhteşem bir parlaklık yayan bol miktarda yeşim vardır." Diğer bir deyişle Liyue'deki madencilik, Rex Lapis'in yönetiminde çok yaver gitmiş.
Tianheng Dağı ve çevresindeki cevherler teker teker suyunu çekince, madenciler daha da derine inmiş. Nihayetinde bölgede her yöne uzanan bir maden kuyusu ağı bulmuşlar. Kaza kaza dünyanın çekirdeğine kadar inmişler.
Bir zamanlar sükunetin hakim olduğu bu bölgede, sıklığı gitgide artan tedirgin edici doğa olayları yaşanmaya başlamış. Toprak hoyrat bir gürlemeyle sarsılırken, dağlarda toprak kaymaları, madenlerde ise göçükler meydana gelmiş.
Geceleri, felaketlere kurban giden masumların kederli ruhlarının feryatlarını uzaktan duymak mümkünmüş.

Sonra günün birinde Qingce Dağı'na bir yabancı gelmiş.
Upuzun bir cübbe giyen bu yabancının etkili bir hitabeti varmış. Kendisinin, Yun ve Han adında iki zanaatkarı bulmak için Liyue'ye gelen bir efsuncu olduğunu söylemiş.
Yun ailesinin ilk kızı olan Yun Huang o zamanlarda Qingce Köyü'nde yaşıyormuş. Usta zanaatkar Han Wu'nun ilk oğlu Han Ce'yi alıp getirmesi için derhal bir ulak göndermiş.
Efsuncu, ikisine de geçmişte Yun ve Han ailelerinin birlikte dünyadaki efsuncular için bir katalizör yaptığını söylemiş.
Liyue'ye huzursuzluk hakim olurken efsuncular, Liyue halkına bu zor zamanda yardımcı olması umuduyla Yun ve Han ailelerine kızıl bir Cor Purum parçası vermek istemişler.

Bunu duyan Yun Huang ve Han Ce, hemen fırını yakıp kara kayadan, çekirdeğinde kızıl Pur Lapis bulunan bir katalizör yapmış.
Kızıl taş, toprağın ley hatlarıyla etkileşime geçmiş. Yanıp sönen kan kırmızı bir parıltı, her an meydana gelebilecek bir yer kabuğu hareketinin habercisi gibiymiş.
Geceleri yolculuk edenlere rehber olan yıldızlar gibi, bu katalizör de toprak kaymaları ve maden göçüklerinin yaşandığı bu sıkıntılı günlerde Liyue halkını emniyette tutan bir ışıkmış. Herkesin görebilmesi için Tianheng Dağı'nın eteğine konulmuş.
Huzur dolu günler nihayet geri gelip dünyanın çekirdeğinin hiddeti dinerken, Kara Kaya Akiği ardında hiçbir iz bırakmadan ortadan kaybolmuş.

