
Un piccolo strumento utilizzato per regolare la coppie di torsione. Potevano essere utilizzati con ogni tipo di motore meccanico.
Vennero resi obsoleti dall'arrivo dei "nuovi modelli" di Mekautomi a opera di Alain Guillotin,
che smisero di essere "nuovi" dopo qualche secolo di ulteriori test.

Parlando di Alain Guillotin,
prima di unirsi allo Spettro Maréchaussée per poi abbandonarlo, prima di fondare infine l'Istituto di ricerca per l'ingegneria dell'Energia cinetica di Fontaine,
Guillotin organizzava ricerche presso l'ormai decaduto Istituto di Filosofia Naturale.
Si dice che, per tutta la sua vita, non fosse stato vicino a nessuno, eccetto che a sua sorella minore, anche lei nella Maréchaussée.

Ci sono molte leggende su di lui. E secondo una di queste...
Durante i suoi trascorsi all'Istituto sarebbe riuscito a creare una macchina pensante,
e che la usò per aiutare sua sorella col suo lavoro alla Maréchaussée.
Queste affermazioni provengono principalmente dai suoi ex-colleghi (la maggior parte dei quali morirono combattendo contro Elynas),
e poiché non ci sono prove concrete al riguardo, l'esistenza del macchinario non è mai stata ufficializzata.
In risposta a una domanda in materia, una volta commentò: "È un grande peccato. Non c'è niente da dire".
Da quel momento, non rispose mai più a domande sull'argomento.

Secondo un'altra leggenda, invece...
Ormai anziano, si sarebbe ritirato dall'Istituto di ricerca di Fontaine per dedicarsi al suo laboratorio, non incontrando mai nessuno.
Le ricerche condotte nei suoi ultimi anni non sarebbero mai state pubblicate,
e, dopo l'incidente, tutto ciò che si poté trovare nel suo laboratorio personale furono i segni che era stato costruito qualcosa.

Negli anni che seguirono, queste leggende funzionarono allo stesso modo dell'opera di Coppelius, anch'essa rimasta incompleta.
Stimolarono l'immaginazione, diedero ispirazione e portarono a sforzi ancora maggiori.