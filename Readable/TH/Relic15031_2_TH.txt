
เครื่องมือขนาดเล็กสำหรับปรับแรงบิดของกลไกเครื่องลาน ใช้ได้กับมอเตอร์เครื่องลานทุกขนาด
แต่เมื่อกลไกเครื่องลาน "รุ่นใหม่" ของ Alain Guillotin เป็นที่แพร่หลาย จึงหมดประโยชน์ไป
ปัจจุบันกลไกรุ่นใหม่ผ่านการตรวจสอบและยืนยันมาหลายร้อยปี จึงไม่ได้ถูกเรียกว่า "รุ่นใหม่" อีกแล้ว

เกี่ยวกับคนที่ชื่อ Alain Guillotin
หลังจากเข้าร่วมและออกจากหน่วยล่าเงาไป สุดท้ายก่อนที่จะสร้างศูนย์วิจัยวิทยาศาสตร์ทางวิศวกรรมพลังงานจลน์ Fontaine ขึ้นมา
Guillotin เคยดูแลการวิจัยเกี่ยวกับพลังงานที่สถาบันปรัชญาธรรมชาติ ซึ่งปัจจุบันกลายเป็นซากปรักหักพังไปแล้วมาก่อน
ว่ากันว่าเขาไม่เคยสนิทกับคนอื่นเลย ยกเว้นน้องสาวที่เคยทำงานให้หน่วยล่าเงาเหมือนกัน

มีเรื่องเล่าเกี่ยวกับเขามากมาย เรื่องที่หนึ่ง:
ว่ากันว่าตอนอยู่ที่สถาบัน เขาได้สร้างหุ่นจักรกลที่มีความคิดขึ้นมา
และให้มันช่วยเขาและน้องสาวทำงานของหน่วยล่าเงา
นี่เป็นเรื่องที่ฟังมาจากคนที่เคยทำงานร่วมกับเขา (ส่วนใหญ่เสียชีวิตที่ Elynas)
แต่เนื่องจากไม่มีหลักฐานที่แน่ชัด จึงไม่มีข้อมูลอยู่ในบันทึกทางการที่เกี่ยวข้อง
มีอยู่ครั้งหนึ่ง พอถูกถาม เขาก็พูดขึ้นว่า: น่าเสียดายที่ไม่มีอะไรให้น่าพูดถึง
นอกเหนือจากนี้ ก็ไม่มีปฏิกิริยาอะไรกับคำถามหรือการสอบสวนที่เกี่ยวข้องอีก

เรื่องที่สอง:
ในวัยชรา เขาเกษียณจากศูนย์วิทยาศาสตร์ Fontaine และหมกตัวอยู่ที่เวิร์กชอป ไม่พบปะผู้คนอีกเลย
ผลงานวิจัยที่เขาทำในช่วงบั้นปลายชีวิตไม่เคยได้รับการเผยแพร่
หลังจากนั้นในเวิร์กชอปส่วนตัว จึงพบเพียงร่องรอยของการสร้างบางสิ่งขึ้นเท่านั้น

ต่อมาเรื่องเล่าเหล่านี้จึงเป็นเหมือนผลงานที่ไม่อาจแสดงให้จบอย่าง Coppelius
ซึ่งช่วยกระตุ้นจินตนาการ แรงบันดาลใจ และความพยายามให้แก่ผู้คนมากมาย