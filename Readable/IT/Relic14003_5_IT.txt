
Ciò che scorre in questa clessidra non è sabbia normale, ma sabbia rovente.
Come questa sabbia rovente, il tempo scorre senza lasciare traccia della propria esistenza.

La storia dell'Attraversafuochi continuò anche dopo che attraversò il Mare Jivari.
Si dice che abbia vissuto altri cent'anni come un eremita.
Tuttavia, questo suo breve isolamento arrecò poco sollievo al suo bruciante tormento.

Durante il periodo da eremita, l'Attraversafuochi non riuscì a sopportare il bruciore eterno, creando così questa clessidra per tenere traccia dello scorrere del tempo.
Tra le fiamme infuocate, la sabbia ardente scorreva senza fine all'interno della clessidra, giorno dopo giorno.

Purtroppo, nonostante l'Attraversafuochi non temesse le fiamme roventi del Mare Jivari, non riuscì a spegnere le tormentate fiamme del tempo.
La paura di essere lasciato solo senza i discepoli e i membri della famiglia a lui tanto cari gli consumò lo spirito più di quanto le fiamme non potessero fare con la sua carne.
