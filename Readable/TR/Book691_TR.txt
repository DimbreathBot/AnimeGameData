... Görünüşe göre dev canavar Elynas'ın kirlettiği toprağın ve suyun büyük bir kısmı arındırıldı ve kötü etkisi iyice azaldı. Ancak Elynas'ın kendisine gelince, insanlar bile ne yapacaklarını pek bilemiyorlardı. Etrafı güvenlik çemberine almalarına rağmen içeri gizlice girmek yine de çok kolaydı. Canavarın ağzından içeri girmek epey tuhaf bir histi, daha önce okuduğum bazı hikayeleri hatırlattı bana...

... Elimde önemli bir kanıt olmamasına rağmen yine de onda bir çeşit irade hissettim. Bunu Jakob da hissetti... Ette hiçbir bozulma belirtisi yoktu ve hatta bedeni sanki koruyucu bir tabaka oluşturuyormuş gibi gittikçe daha da sertleşiyordu. Hareketsiz durumuna bakıldığında, iç organları koruyan bir öz savunma mekanizmasına benziyordu...
... Ama yine de böyle bir canlılığa sahip olması mantıklı geliyordu... Çıkarımlarım doğruysa eğer, aynı ilkelerden yola çıkarak Jakob'un gücünü artırmak için de kullanılabilir... Ama bu aşamada Jakob'u böyle bir riske atmaya gerek yok. İlk önce Doğa Felsefesi Enstitüsünden güvenli numune verileri almam ve sonrasında spesifik araştırma hedefleri belirlemem gerekiyor. Ancak Jakob'un da dediği gibi bunu yapmak epey zaman alacaktır...
... Sonuçta Elynas'ın bedeni zehirli ve Jakob için risk oluşturuyor...

... Jakob geri döndü. Oldukça cesur ama bir o kadar da aptal. Olası sonuçlarını hiç hesaba katmadı, şu anda güvenebileceğimiz kimse kalmadı. Peki ya...
... Topladığımız veriler halen yeterli değil. Jakob'da başta kusma olmak üzere ufak yan etkiler oluştu. Ama hızlı bir şekilde iyileşti ve kısa süre içerisinde başka semptom göstermedi. Mental ve fiziksel durumu stabil... Jakob bana güveniyor, bunu başaracağım... Ancak ömrümüz kısıtlı ve sırf gelecek için bile müttefik elde etmek, daha da güçlenmek ve hastalıkları engellemek için bir yol bulmamız lazım...

... Alain, Doğa Felsefesi Enstitüsüne kaydoldu. Tam zekasına uygun bir yer oldu. Bize verdiği cep saatini yanımda getirdim ve saati karşılaştırınca önemli bir tutarsızlıkla karşılaştık... Enstitüde buluşalım diye anlaştık. Fontaine'in en parlak zekalıları burada toplandı, büyük bir ilerleme katetmeyi ve ihtiyacımız olan yardımları almayı umuyoruz...
... Mary-Ann'e gelince, onu görünce bile içim kıpır kıpır oluyor. Nergis Haçı Enstitüsü hakkında uzun uzadıya tartıştık ama Jakob tartışma boyunca çoğu zaman ağladı... Onlara Jakob'un durumundan bahsetmedim çünkü yanlarındaki Guillotin Amca Asayiş Dairesinin bir üyesi. Alain ile Mary-Ann'e her ne kadar iyi davranıyor gibi görünse de yine de ona güven olmaz. Sonuçta annemle babamın başına gelenler de hep bu yardakçıların ve aptalların başının altından çıkmıştı...
