Bir zamanlar bu dünya, tanrıların hükmündeydi. Tüm canlılar bir koyun sürüsü gibi onlara tapar, acılarını sessizlik içinde çekerlerdi.
İlahi güçlerin zayıflamasıyla insanların bilgeliği arttı. Fakat çekilen acılar baki kaldı.
...
Liyue'de "Hayat, bir handa konaklamaya benzer." diye bir söz vardır. Inazuma'da ise "Her şey hiçlikten ibarettir." derler. Bu sözleri her okuduğumda içim acır.
Bunun nedenini öğrenmeye çalıştım. Zaman çarkı dönerken Sumeru'nun tarihinde değişmeyen tek şey insan doğası oldu.
Çöle geldiğimden beri 7 yılda toplam 64 deney yaptım.
...
İnsanlar tıpkı mahkumlar ya da kapana kısılmış hayvanlar gibidir. İçlerinden biri ebedi ızdıraba mahkum olana dek birbirlerinin kuyusunu kazarlar. Bundan dolayı da kazancın olduğu yerde kayıp, mutluluğun olduğu yerde acı olur. Herkes hem mağdur hem de zalimdir.
Açgözlülük ve duygusuzluk, insanın doğasında vardır. İnsanlar açgözlülükle kötülük yapmayı, duygusuzlukla da bu kötülüklere göz yummayı seçer.
...
Ama dünya bundan ibaretse bu dünyada yaşamanın anlamı nedir? "Geçmişten" "geleceğe" ve "gelecekten" de "şimdiye" barış, hiçbir zaman bir seçenek olmadı. Çatışma, bu dünyanın ebedi gerçeğidir.
Bildiklerimin, bilgeliğimin ve hatta hayatımın bile... Hiçbir anlamı yok.