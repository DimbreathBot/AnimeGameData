<center>Yüce Harmostların en soylusu Aurelius'un nereye gömüldüğünü ne taşlar ne de toprak bilir.
Mezarı işte önünde uzanan engin deryadır, zira kırk kürekli o görkemli sancak gemisiyle beraber suyun derinliklerinde yitip gitmiştir.
Zamanında yüce Boethius'u terfi ettirmiş, medeniyet görmemiş sayısız kabileye imparatorluk adına barış ve huzur getirmiştir.
Zamanında on lejyonun müziklerini çalmış, iktidarının haleflerine miras olarak düzen ve medeniyet bırakmıştır.
Phobos sonsuza dek lanetlesin hainleri, gördükleri iyiliğe ihanetle karşılık veren o zalim, o sefil barbarlarla iş birliği yapan hainleri.
Onlardır batıran Harmost'u kuzeye taşıyan ulu gemiyi, sonsuz dalgaların yuttuğu, görkemiyle altın gibi parlayan o ulu gemiyi.
Medeniyet, barbarlığı defaten yendiğinde bu gaddar ihanetler de on iki kat misliyle geri ödenecektir elbet.</center>