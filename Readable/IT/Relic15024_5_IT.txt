
Si narra che questo ornamento di giada venga dalla montagna sacra rimasta sigillata per lungo tempo.
Proprio come una Conchistella separata dal mare ricorda il suono delle onde,
Anche l'ornamento emana il suono dell'acqua che scorre.

Si sentono spesso voci del genere nelle taverne...
"Secondo la leggenda, il grande tesoro delle montagne è una lastra di giada pura in grado di far cadere dolci piogge."
"Ma quando il mondo era in subbuglio, i demoni iniziarono a bramare il suo potere".
"Allora il maestro della montagna la divise in molte parti, dando una forma diversa a ognuna di esse così da poterle nascondere."
"A quel punto il maestro le celò sott'acqua, fra le colline, e alcune vennero addirittura offerte ai santuari."
"Nelle leggende della Vallata Chenyu, questi ornamenti di giada portano la benedizione del patto di una divinità."
"Solo che nessuno è mai riuscito a trovarli, neanche dopo così tanti anni..."

Il sacerdote era stato sempre attento a nascondere l'anello di giada che indossava.
Ma in certi anni, alla vigilia di una partenza, lo mostrava con discrezione a un amico poco raffinato.
Il sacerdote parlava del suo motivo, delle sue origini e anche del patto stretto dai suoi antenati con una divinità,
Ma l'amico era occupato a pestare delle erbe e non aveva sentito una singola parola.

"Recitiamo questa canzone e questa danza ogni anno e ho sentito questa storia chissà quante volte."
"Non avevi detto che mi avresti offerto del tè al tuo ritorno?"
Ma ciò che emerse dalle acque non era quello che si aspettava, e sarebbe svanito d'ora in poi in quelle acque...

Ancora oggi, gli artigiani del porto di Yilong realizzano degli ornamenti semplici del genere.
Spesso i mercanti erranti si mettono quegli anelli di giada vicino alle orecchie, come narra la leggenda,
Chiedendosi se possono davvero sentire il suono dell'acqua che scroscia sulle montagne.