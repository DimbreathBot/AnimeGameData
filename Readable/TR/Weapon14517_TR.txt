
Gözleri yanan dumanla boyansın ki yansıyan renkler onu büyüleyemesin.
Bilekleri çakmaktaşından bir bıçakla kutsansın ki sevdiği yoldaşlarını terk etmesin.
Kadim, yüce bir sözleşmeye uygun olarak gecenin habercisi, yıldız parlaklığında bir ruha sahip bir çocuk seçti
ve şekilden yoksun kadim insanlara rehberlik etsin diye alnına kartal tüyünden bir taç yerleştirdi.

Ne rüyalarda boğulan ejderhalar ne de uhrevi alemlerde durmaksızın mücadele eden azizler
fark etti sözde bilgenin kötü planını. Vadi halkı ve asil soylular arasında bir anlaşma yapıldı,
bu anlaşma savaş şeflerinin kana susamışlığının alevini söndürdü, geriye sadece örtülü yollarda ölümün huzurlu sessizliği kaldı,
öyle ki vadideki en cesur savaşçı bile ancak yıldız çağıranın kölesi olabilirdi.
Bu, büyük bir planın bir parçası değildi ama düşmüşlerin yozlaşması onu hâlâ rahatsız ediyordu.
Bu yüzden, iyi niyet adı altında onu ejderhalara isyan çıkarmaya teşvik etmek için ufak numaralar yaptı.

Sözde bilgenin düşündüğü gibi, insanların kalplerini manipüle etmek her zaman basit bir iş olmuştu.
Acıların alevine biraz odun atıp sözde "umut" hakkında birkaç akıllıca söz söyledi mi
karınca kadar güçsüz ve solmuş bir ağaç kadar aptal olan genç kadın, ona kulak veriyordu.
Çünkü bir zamanlar gece rüzgarının örttüğü o yollara bakması için genç kadını gecenin tehlikeli diyarından geçirmişti.
Ancak o saflığından, sis ve dumanla karşılaştığında hiçbir şey görmemişti...
Şimdi tek gereken şey hafifçe itmekti, böylece gülünç hayal dünyası kesinlikle parçalara ayrılacaktı...

Sözde bilgenin tahmin ettiği gibi, bir zamanlar ejderhaların önünde diz çökmüş olan genç kadın
daha önce hiç görmediği bir yabancıyı flüt ve şarkı eşliğinde duman duvarından geçirdi
ve mükemmel planı sayesinde, sessiz hizmetkarı Dinga'yı derin vadiden gönderdi.
Böylece, katliamın alevleri yakında dünyanın geri kalanıyla bağlantısı kesilmiş olan bu topraklara çekilecekti...

Yıllar sonra kahraman Maghan, Piton Kral'ın altın hançerini eski efendisinin kalbine sapladığında,
insan kalplerini kontrol edebileceğini düşünen o bilge, ihanetin ateşli tohumlarının çoktan ekilmiş olduğunu fark etti.
Sadece, ihanet, hayal ettiği gibi derin uykuda olan ejderhalara değil,
Gece Diyarı'nın en derin salonlarından henüz doğmuş olan Wayob'un şarkısına yöneltilmişti
ve böylece, gelecek bin yıl boyunca "Mictlan" kabilesinin temellerini güvence altına almıştı.
Bu hücrenin görünmez, yedi katmanlı perdeleri kadim, ışıksız kaos diyarını mühürler
ve gece rüzgarı ile günün soğuk ışığının ortasında karıncalar, sözde bilgenin bile asla elde etmeyi hayal edemeyeceği gizli ayinleri çalarlar.

"Tüm umudunuzu geceye bağlamayın, azizlerin iyiliğine güvenmeyin ve hepsinden önemlisi, kendine bilge diyen birinin ayartmalarına kolayca kanmayın."
"Zayıf ve korkak olsak da sefalet ve kötülükle lekelenmiş olsak da biz insanlar yalnızca kendimize güvenebiliriz."
"Yine de biz ölümlüler nihayetinde kırılgan varlıklarız. Her şey istediğim gibi gitse bile, sınırı yalnızca yüz yıllığına dengeye kavuşturacağım."
"Bu yüzden konuşmalı ve anlatmalısın. Bilsin kabile halkları, anlat onlara şanlı, kahraman ve yiğit olanları."
"Onların 'anılarını' anlat, dokuma parşömenlere kaydet ve ileride Natlan adını alacak olan bu evin temellerini at."
"Dinga, en sadık hizmetkarım, bu heykelciği yanına al ve doğan ilk şafağı takip etmek üzere yola koyul."
"Ben her zaman senin yanında olacağım, ey yalnız kahramanım, ipek bir iplik gibi omzuna bağlanacağım..."
"Ta ki ruhlarımız, bizi ölümün bile ayıramayacağı derin bir huzur içinde ebediyen kenetlenene dek."