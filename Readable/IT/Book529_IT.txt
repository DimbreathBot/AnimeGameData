...
Reclutamento di manodopera della Città di Gurabad.
Per ordine di Parvezravan, lo Spirito della vittoria, e per grazia di Al-Ahmar, abbiamo potuto accamparci qui per difenderci dai malvagi.

Dobbiamo assicurarci che i salari siano buoni, e che i rifornimenti e la loro distribuzione siano idonei affinché i lavoratori possano nutrirsi, vestirsi e proteggersi.
Dobbiamo assicurarci di coprire le posizioni di giuristi, soldati e medici per essere nelle condizioni di poter trattare ferite, dispute, incidenti e procedimenti derivanti dalle punizioni corporali.
Dobbiamo assicurarci che i siti di costruzione siano provvisti di negozi, dormitori, infermerie, taverne e cimiteri, e che siano sorvegliati adeguatamente da un certo numero di soldati per impedire che i lavoratori entrino o escano liberamente. L'obiettivo è prevenire l'interruzione del lavoro per cause esterne.
La retribuzione verrà liquidata per mezzo di buoni cartacei, che dovranno andare distrutti entro la scadenza prestabilita. I fondi saranno emessi quanto prima. L'uso di tali fondi sarà limitato all'acquisto di beni, al pagamento dell'affitto e alla manutenzione degli attrezzi. Ogni altro uso è proibito.
La paga di chi richiederà un congedo sarà dimezzata, e quelli che non si presenteranno al lavoro verranno severamente puniti.
Ultimamente, i rivoltosi della Maschera d'ottone stanno creando di nuovo problemi. I lavoratori devono esibire dei sigilli tatuati in ogni momento. Chi sarà trovato con il sigillo di un giorno diverso verrà ritenuto un complice dei Ribelli.
La schiavitù viene abolita. Con la presente, Sua Maestà Parvezravan revoca ogni contratto iniquo di schiavitù e i privilegi speciali garantiti ai padroni di schiavi in ogni angolo del mondo. D'ora in avanti tutti, ricchi o poveri che siano, dovranno dipendere unicamente da sé stessi.
Per prevenire la perversione dei simpatizzanti della Maschera d'ottone, tutte le associazioni e i raduni di lavoratori devono essere segnalati. Se non saranno segnalati dei raduni di più di dieci individui, ne sarà giustiziato uno su tre. Nel caso si radunino più di cinque individui senza autorizzazione, due di loro saranno frustati.