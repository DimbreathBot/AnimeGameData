...

Değerlendirmenin ardından Je'lal'e uğradım. Kızıma veda hediyesi olarak bir yay vermek istiyorum, o sebeple Je'lal'in yardımını istedim.

Ona neden geldiğimi söyledikten sonra iki dakika boyunca sesi çıkmadı. Nihayet cevap verdiğinde turkuaz gözleri parıldadı:

"Şunu unutmasan iyi olur Sekizinci Lord, sana hiçbir zaman borcum olmayan nezaketimi suistimal ediyorsun. Benden kendimi küçük düşürmemi ve o değersiz insanlar için kaba silahlar yapmamı nasıl istersin? Hükümdarımız veya sen hariç başkası böyle küstah bir talepte bulunsaydı o arsız dillerini koparıp yeşimlerime giydireceğim kızıl bir kıyafete dönüştürürdüm. Bu saçma hakaretine karşılık vermeyeceğim. Ayaklarıma yüz bin köle yığsan bile fikrim değişmez."

Bana cevap verme fırsatı bırakmadan uçup gitti. Daha en başından böyle şiddetle reddetmesi... Onun aksi mizacı için bu bir "evet" anlamına geliyordu.

...

Tahmin ettiğim üzere Je'lal, gizlice bir Kaynak Hizmetkarı gönderip dövdüğü yayı bana iletti. Onu yanlış anlamayayım diye bir de mesajı vardı: Bu yay "onun bölgesindeki sıradan bir ejderha zanaatkar tarafından dövülmüş", "değersiz çer çöple yapılan kalitesiz bir parçaymış" ve "onunla hiçbir alakası yokmuş".

İddia ettiği üzere gerçekten de "kaba" silah yapmazmış. Yeşim parçalar asırlardır sakladığı (...) idi, (...) bile yakamaz onları. Yayın kirişlerine üzüldüm ama, onlar hakikaten sıradandı. Bilseydim kılıç dövmesini isterdim.

Neyse artık. Sevgili kızım "sıradan bir ejderha zanaatkar" olan Ix Je'lal K'ua'l Ka' tarafından gönderilen bu hediyeyi çok beğenecek. Je'lal'e bunun için uygun bir mükafat düşünmeliyim...