
อาจเพราะความบังเอิญหรือโชคชะตาบางอย่าง ในบรรดากองอัศวินของ Mondstadt
ชื่อของอัศวินที่สูงศักดิ์ที่สุดกับตราอสูรที่สอดคล้องกันมักเป็นสองสิ่งนี้:
อย่างแรกสืบทอดจากรูปแบบของ "สิงโต" และชื่อของหัวหน้ากองอัศวินรุ่นแรก
อย่างที่สองคือ "Boreas" อัศวินแห่ง "หมาป่า" ที่แทบจะมาถึงในยุคเดียวกัน

ที่จริงแล้ว ชื่อของอัศวินแห่ง Boreas ไม่เคยได้รับบันทึกเลย
แต่ชื่อนี้สืบเนื่องจากเรื่องราวที่เล่าขานกันในขณะนั้น
ตอนจบของเรื่องราว พ่อค้า (หรือชาวนา) ที่ลูกสาวได้รับความช่วยเหลือถามว่า:
"ท่านอัศวินที่เคารพ พวกเราควรขอบคุณท่านยังไงดี?"
อัศวินตอบกลับไปว่า "เมื่อถึงตอนที่ลูกสาวของท่านแต่งงาน ช่วยยกแก้วเหล้าแล้วดื่มให้ข้าก็พอ"
"ฮ่าฮ่า แบบนี้ก็เกรงใจแย่เลยสิ ไม่ทราบว่าท่านอัศวินมีนามว่าอะไรหรือ?"
อัศวินครุ่นคิดแล้วพูดว่า
"เช่นนั้น ก็ดื่มให้เกียรติแก่คู่หูของฉันเถอะ ชื่อของเขาคือ 'Boreas'"

ปกติแล้ว เรื่องราวนี้มักจะจบลงแบบนี้
ขณะนี้ในป่า (หรือบนเนินเขา ซึ่งเป็นสถานที่ที่อยู่นอกสายตา)
มีสายลมพัดโบกสะบัดมา พ่อค้า (หรือชาวนา) มองไปยังทิศทางนั้น
เขาเห็นมีดวงตาของสัตว์ป่าที่เย็นยะเยือกราวกับน้ำแข็ง เปล่งประกายอยู่ในความมืด
แต่ลำแสงทั้งสองนี้หายไปอย่างรวดเร็ว เมื่อได้สติกลับมา อัศวินก็หายไปด้วยเช่นกัน
เรื่องราวมีอยู่หลากหลายรูปแบบ ลูกสาวมักจะได้รับความช่วยเหลือเสมอ และอัศวินยังคงไม่เปิดเผยตัวตนเช่นเคย

แต่ก่อนที่เรื่องราวจะกลายเป็นเรื่องที่ถูกเล่าขาน เขาเป็นแค่นักเดินทางแปลกหน้า ที่ร่างกายห่อหุ้มด้วยเสื้อคลุมเก่าขาดวิ่น และผ่านชีวิตมาอย่างโชกโชนคนหนึ่งเท่านั้น มีคนสังเกตเห็นเกราะรบที่แกะสลักลวดลายสวยงาม แต่เต็มไปด้วยรอยแผลที่ซ่อนอยู่ใต้เสื้อคลุม แต่สิ่งนี้ยืนยันอะไรไม่ได้เลย เพราะเจ้าของเสื้อเกราะอาจเป็นชนชั้นสูงผู้ตกอับ เนื่องจากการปฏิวัติก็ได้
เจ้าของร้านเหล้าสังเกตเห็นเขาจ่ายเงินด้วยเหรียญทองของแท้ แต่สัญลักษณ์ที่ประทับอยู่บนนั้นกลับไม่มีใครรู้จักเลย แต่มันก็ยืนยันอะไรไม่ได้ เพราะเงินทองไม่มีเจ้าของ เพียงเดี๋ยวเดียวก็เปลี่ยนมือได้เสมอ พวกเขาจะชื่นชมคนที่มักจ่ายค่าเหล้าครบในทันที และไม่เคยเมาอาละวาดเป็นอย่างมาก
แต่เรื่องราวมีที่มาจากปีศาจงูที่เดินทางตามความอบอุ่น และสันติภาพจากกลางทะเลที่อยู่นอกสายตา มาถึงชายฝั่ง Mondstadt ในช่วงรุ่งอรุณที่กองอัศวินยังมีพลังอ่อนแอ อัศวินนิรนามออกจากเมืองไปปราบปีศาจ ด้วยค่าจ้างเป็นเหรียญเงินเพียงหนึ่งเหรียญ ต่อมา กลิ่นคาวเลือดและเนื้อเน่าเปื่อยได้ดึงดูดให้นกเหยี่ยวหลายพันตัวมาบินวนอยู่เหนือชายหาด ดังนั้นที่มาของชื่อ Falcon Coast ไม่ได้เกี่ยวข้องกับตำนานโรแมนติกของวิหคแห่งตะวันตกเลยแม้แต่น้อย
ในหลายปีหลังจากนั้น แกรนด์มาสเตอร์รุ่นแรกพยายามเชิญชวนเขาเข้าร่วมกองอัศวิน แต่อัศวินนิรนามไม่เคยรับปากเลย อันที่จริง เรื่องราวเกี่ยวกับชื่อของ "Boreas" สอดคล้องกับเรื่องจริงที่เกิดขึ้นระหว่าง แกรนด์มาสเตอร์รุ่นแรกกับอัศวินนิรนาม แต่สิ่งที่เกิดขึ้นก็คือ แกรนด์มาสเตอร์ผู้ถูกปฏิเสธนับครั้งไม่ถ้วนหมดความอดทนในท้ายที่สุด จึงพาอัศวินกลุ่มหนึ่งล้อมเขาไว้ในซอย สองประโยคที่เล่าขานกันในตำนาน เกิดขึ้นหลังจากที่อัศวิน "Boreas" นิรนามจากไปแล้ว แม้ความหมายจะใกล้เคียงกัน แต่น้ำเสียงของทั้งสองฝ่ายไม่ได้มีมารยาทขนาดนั้น
แต่การนำเรื่องราวเช่นนี้มาเขียนเป็นบทกวีนั้น มักจะน่าเบื่อหน่ายเสมอ บรรดากวีผู้มากความสามารถจึงนำเอาบทสนทนานี้ และเรื่องราวของอัศวิน Mondstadt มาผสมเข้าด้วยกัน และสร้างสรรค์ออกมาเป็นเรื่องราวมากมาย
เขาอยู่ที่ Mondstadt เพียงแค่สั้น ๆ ไม่กี่ปี แต่ในตอนที่จากไป เงาร่างของเขากลับสลักอยู่ใน Mondstadt ตลอดกาล