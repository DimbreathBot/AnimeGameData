
Gök delen diş.
Bir keresinde, hiçlik krallığının siyah ve altın renkteki pullarını delmişti
ve kadim günahkarların oğullarının boğazını kesmişti.

Mondstadt, bir zamanlar gölge ejderha Durin'in tehdidi altındaydı.
Onun Mondstadt'ın refahına olan kıskançlığı, kötülüğe sebep olarak diyarı zehirledi.
O karanlık günlerde, Mondstadt canavarlar ve çorak topraklarla çevriliydi.
İnsanların yardım çağrısını duyan Rüzgar Hükümdarı, gökten inerek Dvalin'i uyandırdı.
Dvalin, rüzgarla birlikte göğe yükselerek yaşam için savaştı.

Rüzgar Hükümdarı tarafından kutsanmış olan Dvalin, gölge ejderhayla savaştı.
Bulutlar dağıldı ve sanki Mondstadt'ın son günleriymiş gibi gökyüzü kızıla döndü.
Sonunda, Dvalin'in kutsanmış dişleri Durin'in boğazını delip geçti.
Durin düşmüştü ama Dvalin, Durin'in lekeli kanıyla zehirlenmişti.

Acıya dayanamayan Dvalin, baygın bir şekilde yere düştü.
En bilgili ozanlar bile onun nerede uyuduğunu bilmiyordu.
Aradan yüzyıllar geçti ve Mondstadt, Dvalin'in yaptığı fedakarlığı neredeyse unuttu.
Dvalin nihayet uyandığında, arkadaşı da rahatlatıcı lirinin sesi de kaybolmuştu.
Bir zamanlar koruduğu kişiler ise onu görür görmez korkuya kapılıyordu.

Onurunu geri kazandı ve zehir temizlendi.
Şarkılar da insanların silinmiş hafızasını geri getirecek.
Bu kılıç aslında bir dua. Dvalin'in adı eski şanına kavuşsun.
