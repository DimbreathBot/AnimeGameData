Bunu okuyan kişiye;
Adım Kaedehara Yoshinori ve hayatım boyunca bir sır tuttum. Bu dünyada fazla zamanım kalmadı ve uzun uzun düşündükten sonra konuyu açıklamaya karar verdim.
Yıllar önce Yashiro Heyetinin Heyet Başkanı Kamisato ile kılıç zanaatkarlarının peşindeyken, kaçan zanaatkarların biri tarafından yaralanmadım. 
İşin doğrusu gece vaktiydi ve ipuçları bizi kıyıya yönlendiriyordu. Suçluların ortaya çıkmasını bekliyordum. Fakat ortada kılıç zanaatkarı yoktu, sadece etrafta dolanan ve şüpheli görünen bir yabancı vardı. Bu yabancı, klanının atalarımız tarafından komploya uğradığını ve itibarının zedelendiğini iddia ediyordu. Ardından Gokaden Raiden'ı yok etmekle bizi tehdit etti.
Son derece yetenekli bir savaşçıydı, göz açıp kapayıncaya kadar eşlik eden samurayların yarısını devirdi. Heyet Başkanı Kamisato ağır yaralandı ve ben de canımı zor kurtardım. Neyse ki başıma gelen bir darbe şapkama isabet etmişti.
Ne kadar becerikli olursa olsun yine de bir insandı. Kalan samuraylar onu çevreledi ve büyük bir çabayla sonunda onu yere indirdi.
Ölmeden önce "Gokaden Raiden hiç var olmamalıydı! Onlar olmasaydı ben..." diye feryat etti ama son sözünü bitirecek kadar uzun yaşayamadı.

Daha sonra bu kötü dökümlerin nedeninin bu kişinin müdahalesinden dolayı olduğunu öğrendim. Lord Kamisato bu olayın önemini biliyordu, ancak boşboğazlık yapmanın başkalarını ihanet suçu sayılabilecek şeylere sürüklemesinden korktuğu için sessizliğini korudu ve ağır yaralarına rağmen bizi yaralayanın kaçan personel olduğu konusunda ısrarcıydı, bana da sessiz kalmamı öğütledi. Beni bu şekilde kurtardığı için ona sonsuza dek minnettarım. Bu durum oldukça sıkıntılı olduğu için bunu kalbime gömmeye karar vermiştim.
Kaedehara Klanının lideri olarak Isshin Sanatının bu şekilde gerilemesine tanık olmaktan büyük utanç duyuyorum. Fakat bir baba olarak çocuklarımın ve torunlarımın güvenliğini sağlamak benim için son derece önemli. Bu mektubu okuyan kişi hanemizin soyundan biri ise geçmiş düşmanları körü körüne kovalamasın. Geçmiş yılların yükümlülükleri ve sorumlulukları onu zincirlemesin, yoksa kendini kaybeder.

Saygılarımla, Kaedehara Yoshinori