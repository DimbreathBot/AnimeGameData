Pushpavatika Hanımı bunu duyunca kendini alçaltmadan edemedi.
Prensesin bilgeliğini sınamakta kararlı olarak (...) büyük sarayına indi.
Sayısız hizmetkar ve uşak durmadan parıldayan prensesin etrafını sardılar.
Hepsi de ince keten ve ipek giymiş ve ayın çevresini sarmış binlerce gündüz yıldızı gibiydiler.

(Haravatat Herbadı Tafazzoli'nin Notları: Burada yanlış bir çeviri var. Son cümledeki "ipek" kelimesi, okuyucunun Liyue'nin bölgesel özelliği ile karıştırılmaması için "daha önce kimsenin görmediği bir kumaş" olarak çevrilmelidir. Ayrıca, ikinci cümlede bahsedilen "büyük saray", orijinal metinde gerçek bir "saray" olmadığı gibi, herhangi bir gerçek "yapı"ya da işaret etmemektedir. Aksine, "ilahi olanın mevcut olduğu bir ülke" anlamına gelir. Görünüşe göre bu cildin çevirisini üstlenen Vahumana araştırmacıları o dönemin dilini gerçekten anlamamışlar ancak bu belgeye aynı şekilde ciddi bir açıklama yapacağım.)

... Tatlı koku o (çit? bahçe? savaş alanında?) prensesin üstünde yayıldı.
Tıpkı bir ağacın gölgesinde, dağılan gümüş ay ışığının etrafında dolanan bir dere gibi.
Kadim çağlardan bugüne hiç kimse böyle bir güzellik görmemişti,
tıpkı yaz aylarında sabahları kırağının inişine kimsenin şahit olmadığı gibi.

(Haravatat Herbadı Tafazzoli'nin Notları: Şu an için anlamı belirlenemeyen ilk cümledeki kelime, "tarım arazisi" veya "mezarlık" olarak da çevrilebilir.
Vahumana Herbadı Yarshater'in Notları: Yorumlarınız için çok teşekkürler, Usta Tafazzoli. Şimdi bu kitabın yazarının kim hakkında yazdığı konusunda kafamız daha da karıştı.)

Ve Pushpavatika Hanımı şöyle dedi:
"Tüm övgüler dünyanın bütün krallıklarının efendisi olan yüce Kanatlı Olana gitsin."
"Ben başlangıçta yaratılmış bir ruhum, titreyen bir yanılsamayım, ben yaratıcının gözlerinden akan parıldayan ışığım."
"Uzaklardaki ülkelerdeki insanlar senin bilgeliğini övüyorlar. Acaba uzun zamandır beni şaşırtan bir şeyi çözmeme yardım edebilir misin?"
"Eğer üç bilmecemi çözebilirsen sana bu baharatları, altını ve değerli taşları minnettarlığımın bir göstergesi olarak vereceğim."

(...) prensesi şöyle cevap verdi:
"Tüm övgüler Kanatlı Olana, ülkenin tüm hükümdarlarına hükmeden gerçek hükümdara."
"Dünün sahibi ve yarının efendisiyim ama seninki gibi güzellik ve zarafet görmedim."
"Pushpavatika Hanımı, aklında herhangi bir şüphe varsa çekinmeden bana söyleyebilirsin."
Çünkü bu baharatlar, altın ve değerli taşlar bir araya getirilse bile bilgi vermenin değeriyle kıyaslanamaz."
