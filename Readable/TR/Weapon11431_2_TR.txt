
Sonunda gecenin karanlığının yerini güneşin kasıp kavuran sıcaklığı aldı. Sisler dağılırken rüyaların en güzeli de ardında bir iz bırakmadan yok oldu.
Daha kızıl ateşler sönmeden, bir zamanlar ejderhalara tapan o köy sakinleri Kül Şehir hükümdarı tarafından hain düşmanlar olarak ilan edildi.
Aynalarla dolu labirent, Piton Kral'ın öfkesi karşısında yerle bir oldu. Piton Kral'ın orduları ise sisli kaleyi bir okyanus dalgası gibi silip süpürdü.
Bir zamanlar "Kadim Ateşle Gömülen" ile omuz omuza savaşan o cesur kahraman Maghan, bu sefer eskisinden de büyük bir cesaretle göğüs göğüse çarpıştı.
Ejderhalar daha rüyadan uyanamadan onlarla antlaşma yapan hainlerin hepsini katletti ve bu çatışmaya bir son verdi.
Artık yaşlanmaya başlayan o kahraman, Kül Şehir hükümdarının övgüsüne layık olamadı ancak kraliyet ailesinin huzuruna çıkmaya hak kazandı ve hatasını telafi etmek için bir şans istemekle yetindi:

"Efendim, o canavarları yakalama görevini yerine getiremedim, sisle örtülmüş vadilerin derinliklerinde gözden kayboldular.
Bir zamanlar ejder katili olan ben, artık yalnızca güçsüz bir ihtiyarım. Bu birliğe hizmet etme görevine layık değilim. İzin verin, emekliye ayrılayım."

İşte böylece, sonrasındaki binlerce yıl boyunca varlığını gösterecek altı büyük kabileden biri olan Mictlan kabilesi kuruldu.
Nasıl oldu derseniz eğer, Kül Şehir düştüğünde rahip Maghan'ın halefi ejderhalarla tekrar bir antlaşma yapmıştı.
Son dileği ise Kutsal Aleve dönmek yerine isimsiz bir mezara gömülmekti.
Ama bu ejder katili Maghan'ın değil, başka bir hikayenin konusu.

"Korku olmadan geçecek yıllar görüyorum... Güneşin yükseldiği topraklarda bir yeşim şehri kurulacak, yeni efendi bir kez daha doğacak.
Altın elçi gelecek, yeşil kuş gelecek, Aq're Q'aq gelecek. Gecenin bize vaadi budur.
Atalarını düşlüyorum... Artık tüm o sislerden ve hayaletlerden korkmuyor, gözyaşı dökmüyor, acı çekmiyorlar.
Alevlerin ve cehennemin efendisi... İnsanların ve ejderhaların rüyalarını muhafaza edecek, yıldızlar parlamayı bırakana kadar onları koruyup kollayacak.
Benim güzide kahramanım, son görüm budur. Lütfen gördüğüm bu geleceği gerçek kıl."
"..."