Uzun zaman oldu. Evimdeki kırmızı çiçekler açtı, soldu, sonra yeniden açtı. Aaru'nun ilk biçimi tamamlanmak üzere.
Efendi Al-Ahmar'ın da kehanetinde bulunduğu gibi, Aaru'nun çölü bütünüyle kuşatabilecek hale gelmesi çok uzun sürmeyecektir.
Bu şekilde, Efendi Al-Ahmar'ın sarsılmaz hedefi nihayet gerçekleşecek.

O gün geldiğinde, annemin yüzündeki gülümsemeyi tekrar görebileceğim.
Annem Efendi Al-Ahmar'a karşı her zaman ön yargılıydı ve Gurabad'daki felaketin sebebinin de o olduğunu düşünüyordu. Ancak durum böyle değildi.
Annem, bir kaçak ile bir hizmetçinin birleşmesinden doğan beni, Aaru'nun mimarı olarak terfi ettirenin Efendi Al-Ahmar olduğunu unutmuş gibiydi
Bu, benim gibi bir geçmişe sahip olan biri için olağanüstü bir onurdu.

Hiçbir kral, halkını Efendi Al-Ahmar'dan daha fazla sevmez.
Babamı bu hayattan koparan felaketten dolayı çok üzgün olduğu için, böyle bir şeyin tekrar olmasını önlemek adına Aaru'yu inşa etmeye karar verdi.
Buna kesinlikle inanıyorum.

Fanilerin dünyası, yer altı dünyası ile Aaru arasındaki bir nehir gibidir. Faniler oraya geçmemeli, imrenmemeli veya orayı soruşturmamalıdır; yoksa sonsuza dek yer altı dünyasında kalırlar.
Aaru'ya yükselmek isteyenlerin, akbaba gibi bir vücuda sahip olması ve yer altı dünyasının üzerinde uçması gerekir. Al-Ahmar'ın rızasını almak için üç ayrı organı gagalaması ve şahin şekline girerek nehir boyunca uçması gerekir.
Şahin şekline girip nehir boyunca uçtuktan sonra tüyleriyle güneşin kavurucu közlerini üç yerinden yakması gerekir. Ancak bu şekilde Al-Ahmar'ın merhametini elde edebilir ve Aaru'ya yükselebilir.

Bilgelik Khaj-Nisut'ta yaşasın, çölün tüm insanları Aaru'ya yükselsin ve Gurabad eski ihtişamına geri dönsün.
Tüm bunlar sonsuza dek sürecek bir miras olsun.

Bir dakika. Az önce büyük bir patlama duydum. Gidip bir kontrol etsem iyi olur...

(Rastgele karalanmış el yazısı burada aniden sona eriyor.)