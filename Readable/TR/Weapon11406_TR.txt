
Liyue'nin silah deposundan kadim bir prototip kılıç. Seri numarası silinmiş ve üretim tarihini teyit edebilecek hiçbir kayıt yok.
Dönen bulut motifi kılıcın gövdesine kazınmış ve bu da kılıç havada savruldukça gün ışığında ona belli belirsiz altın bir parıltı veriyor.

Bu silahı yapan kılıç zanaatkarlarının, yeteneklerini bütünüyle kullandığı ve yenilikçi düşünmek zorunda kaldığı söylenir.
Yun ailesinin demirci ocağının başındaki Yun Hui, ünlü zanaatkar Han Wu'yla yakınlaştı. Her iki tarafın da uzmanlığı birleşince, Han Wu basitçe "prototipler" adı verilen yeni bir silah serisi için tasarımlar yaptı.
Bu tasarımla ortaya çıkan ilk kılıç, halihazırda korkutucu bir silah hissi veriyordu.

Han Wu Tianheng Dağı'nda kılıcı denerken, onu yanlışlıkla yere düşürdü.
Kılıç ise bir enerji girdabı yarattı ve dağdaki sağlam bir kayada otuz santimetre derinliğinde delik açarak yanıt verdi.
Han Wu bunu göklerden gelen bir işaret olarak yorumladı: "Bu kılıcın ismi kaya yok edici Garez olmalı."

Bu kılıç, dağları temelinden sarsıyor ve ucunda bin zirvenin gücünü taşıyor.
Kayaları sanki bir tereyağı gibi ikiye bölen bu kılıç, Liyue'de kendinden sonra yapılmış olan tüm kılıçların temelini oluşturuyor.
