
Bir zamanlar dondurucu ve sisli ormanda dolaşan kana susamış bir ruhun hikayelerini taşırdı fısıltılar.
Efsanelere göre çabuk öfkelenen ve derin ormana giren kimsenin hayatını bağışlamayan bir ruh vardı.
Kuzey diyarının heybetli askerleri ve tundranın en kaba haydutları bile
Nephilheim'ın ıssızlığından bahsedildiğinde sessizliğe bürünürdü. İçgüdüsel olarak seslerini alçaltırlardı,
sanki arkalarından gelen o derin mırıltının duyacakları son ses olduğundan korkar gibi dururlardı.

Bu mırıltının kötü bir ruhtan ziyade, bilinmeyen bir avcının kılıcının keskin ucundan geldiğini bilenlerin sayısı çok azdı.
Sessiz avcı bir sürgündü, ne kayıtlarda ismi görünür ne bir ideal ne de sancak uğruna savaşırdı.
Ama o kargaşalı dönemde ailesini kaybedip soğuk ormana kaçan,
ellerindeki tek güvenlik nişanesi olarak deniz kabuğu tutan çocuklar için, ormana adımını atan kötülerin her birini öldürdü.
Geçmişi geri almanın imkansız olduğu gibi, kılıcın soğuk metali de hiçbir zaman deniz kabuğunun yankısını taklit edemez pek tabii.
Ama insanların boynundan yayılan sıcaklık, kötülükleri susturmak ve çocukların huzurlu rüyalarını korumak için yeterliydi.

Asillerin ve eski Çarın hüküm sürdüğü dönemde, yeni bir dünya düzeni yaratma adına verilen uzun soluklu mücadele boyunca
gezgin avcı sessiz kaldı. Hayatında tek sabit olan, soğuk gecelerde bırakmadığı av düdüğüydü.
Yalnızca donuk ormanlarda bir tane bile sığınaksız çocuk kalmadığında
ve yaşlı muhafız sonsuz, soluk gecelerde konuşmayı unuttuğunda
kılıcını bırakabildi avcı. Sonrasında ise derin ormana doğru gitti ve ortadan kayboldu. Bir daha kimse göremedi onu.