อย่างที่คนมักพูดกันว่า "คันธนูเหมือนดั่งพระจันทร์เสี้ยว วิชาดาบเหมือนดั่งหยกน้ำงามบริสุทธิ์"

ว่ากันว่า ยาม Narukami จุติ ได้นำวิถีการตีดาบลงมาเผยแพร่ด้วย เมื่อดวงดาวโคจรไปนับพันปี และความอุดมสมบูรณ์ได้หมุนเวียนไปนับร้อยปี ในที่สุดมนุษย์ก็สามารถสร้างสรรค์ยอดดาบที่ทำให้ท่าน Narukami พึงพอใจได้ ศาลเจ้าและ Shogunate จึงได้จัดพิธีศักดิ์สิทธิ์ มอบดาบที่ล้ำค่าที่สุดในโลกาเล่มนี้ให้แก่ทางศาลเจ้า โดยตั้งนามว่า "Goshintou" พิธีถวายดาบครึกครื้นรื่นเริง จวบจนทุกวันนี้ก็ยังคงดำเนินไม่ขาดห้วง เพียงแต่ผู้ที่รู้ถึงเรื่องราวเบื้องหลังของ "Goshintou" กลับมีเพียงแค่หยิบมือเท่านั้น
ช่างตีดาบที่โด่งดังนั้น ไม่ได้สร้างชื่อได้จากการตีดาบเพียงเล่มเดียว ผลงานที่ยอดเยี่ยมที่สุดจะถูกเรียกในนาม "Shinuchi" ด้วยชื่อที่แสนจะสง่างาม เมื่อนำไปมอบให้แด่ผู้เป็นนายหรือเทพเจ้านั้น จะไม่ถูกนำมาใช้เพื่อเข่นฆ่า ตัวดาบจะคงซึ่งความบริสุทธิ์ ส่วนดาบที่เหลือจะถูกเรียกในนาม "Kageuchi" ซึ่งจะถูกมอบแก่ข้าบริวาร เพื่อใช้เป็นอาวุธทางการทหาร ต้องแปดเปื้อนทั้งคราบเลือด และปนเปื้อนทั้งสิ่งโสมมต่าง ๆ

นับแต่วันที่ Inazuma เริ่มก่อตั้ง Ogosho "Narukami Gongen - โชกุนรุ่นแรก" ก็มีน้องสาวฝาแฝดคอยอยู่เคียงข้างเสมอ คนทั้งคู่นั้น คนหนึ่งอยู่ท่ามกลางแสงสว่าง คนหนึ่งอยู่ในความมืดมิด คนหนึ่งอยู่ฉากหน้า ส่วนอีกคนอยู่ในเงาหลืบ คอยทำหน้าที่ไกล่เกลี่ยปัญหา และห้ำหั่นศัตรูในสนามรบ ผู้เป็นน้องสาวมีนามว่า "Ei" หากเขียนเป็นตัวอักษรก็คงจะเป็นคำว่า "เงา" ซึ่งเป็นชื่อที่ตรงกันข้ามกับโชกุนรุ่นแรก และผู้นี้ก็คือ Shogunate รุ่นที่สอง "โชกุน Ei" นั่นเอง
สิ่งที่ผู้คนทราบโดยทั่วกันก็คือ ในสงครามใหญ่ จะมีเทพหลงเหลือเพียงเจ็ดท่านเท่านั้น ถึงแม้โชกุน Ei จะมีความสามารถด้านศิลปะการต่อสู้และวิชาการใช้ดาบ แต่ก็รู้ตัวดีว่าตัวเองเป็นแค่นักรบ ไม่สามารถเข้าถึงจิตใจผู้คนได้ ดังนั้นเธอจึงเลือกที่จะเสียสละตัวเอง และช่วยให้พี่สาวฝาแฝดของเธอได้ขึ้นไปที่ "ปราการสวรรค์" และกลายเป็นผู้ปกครองของ Inazuma ในที่สุด จากนั้นโชกุน "Makoto" ก็ได้ก่อตั้ง Shogunate มาบริหารจัดการ Inazuma ด้วยความที่คะนึงถึงสายสัมพันธ์ระหว่างกัน (Narukami Gongen) จึงได้เรียกคืนเจตจำนงอันศักดิ์สิทธิ์ของ "Ei" พร้อมสร้างร่างกายของเธอเสียใหม่ และทำให้เธอกลายเป็น "kagemusha" ที่คอยอยู่ข้างกายตัวเอง