
Una piuma lasciata dalle ali giganti che hanno appiattito le montagne.
Anche se è da tempo di color verde muschio, questa piuma rimane affilata come una lama.

Si dice che nell'antichità, quando il mondo era in subbuglio, Rex Lapis abbia sradicato le montagne trasformandole in enormi rapaci.
Questi uccelli furono scolpiti nella roccia e nella giada e si librarono in aria non appena presero forma.
Volteggiando verso il cielo, squarciarono le nuvole appiattendo diverse cime rocciose.

Si dice che questi rapaci di roccia abbiano spiegato le ali tuffandosi nell'oceano,
e siano caduti dal cielo come comete,
colpendo il fondo del mare e i mostri al suo interno...

Si dice che i pilastri di pietra emersi dall'oceano continuino ad attirare gli uccelli ancora oggi.