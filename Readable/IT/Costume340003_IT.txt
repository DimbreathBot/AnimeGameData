Un tessuto satinato dalla consistenza sopraffina, realizzato con tecniche antiche e prodotto con petali di Fiordiseta in boccio accuratamente selezionati; una tintura estratta dalla Campaviola, perfetta per ricreare l'essenza eterea dei dipinti del passato; i fili, intrecciati nel corso di centinaia di giorni di tessitura, sono raffinati come sottili pennellate su una tela; uno stile unico, creato dalla fusione di elementi di Liyue con elementi esotici.
Si tratta probabilmente dell'abito più sontuoso di Keqing. Anche la sua storia è alquanto affascinante...
Fin dal suo primo giorno come Yuheng, Keqing non ha mai amato i suoi privilegi. Anzi, ha trascorso buona parte del proprio tempo libero a lavorare. Preferisce abiti pratici con pochissime decorazioni, poiché le permettono di essere efficiente nel lavoro. Pertanto, nonostante sia un fiore in boccio, per diverso tempo ha preferito vestirsi in modo semplice.
Tuttavia, lavorando a stretto contatto prima con Ganyu e poi con Ningguang, Keqing ha avuto una sorta di rivelazione...
Keqing ammette di non poter lavorare giorno e notte. come Ganyu, la segretaria mezza-Adepta. Inoltre, conosce molto bene le abitudini di Ningguang, che spesso dopo il lavoro si fa un bagno per rilassarsi completamente, rinviando al giorno dopo i suoi numerosi impegni.
Keqing comprende che per cambiare il corso degli eventi non bisogna agire in modo avventato, ma bisogna prendersi cura tanto della mente quanto del corpo. Mantenersi in forma permette di agire con maggiore consapevolezza.
Ningguang ha dato a Keqing un consiglio simile:
"Non hai mai indossato nulla di particolare per i festival e il popolo si è abituato alla tua immagine per come è. Ma ora Liyue è diversa: indossando abiti nuovi in pubblico, incentiverai i festeggiamenti e sarai di grande ispirazione per tutti."
Keqing ne era consapevole, ma desiderava trasformarsi tacitamente in modo da non far preoccupare le proprie colleghe.
L'abito che avrebbe indossato al Festival delle lanterne poteva essere un buon punto di partenza.
"Quest'abito segna il confine tra la mia vita lavorativa e quella privata. Raggiungerò un equilibrio tra le due, troverò un buon ritmo e aprirò la strada verso una nuova Liyue."
Poiché aveva ormai deciso, Keqing si fece confezionare dal sarto personale di Ningguang un abito che fosse vagamente elegante. Non appena l'abito fu pronto, Keqing riprese a organizzare il Festival delle lanterne.
Ovviamente ricominciò a lavorare troppo, ma sono cose che capitano, ogni tanto.
Nella Dimora di giada parlò nuovamente con {F#la}{M#il} viaggiat{F#rice}{M#ore}, che con affetto le diede un consiglio e le ricordò della decisione presa poco tempo prima. Keqing sorrise debolmente.
Forse è questa la cosiddetta tacita intesa tra due perfett{F#e}{M#i} alleat{F#e}{M#i} sempre in sintonia tra loro.
Indossò l'abito, pronto ormai da tempo, e parlò soavemente con {F#la}{M#il} viaggiat{F#rice}{M#ore} che la osservava. Ricevette molti complimenti, per poi voltarsi verso i fuochi d'artificio.
La luce dei fuochi fece brillare il suo abito come una stella in una notte buia. L'orlo del vestito danzò a tempo coi suoi passi, come fiori che fluttuano nella debole brezza.