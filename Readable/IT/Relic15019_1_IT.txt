
Uno speciale cilindro della fortuna usato nel santuario per predire il futuro.
Si dice che sia intriso della buona sorte conferitagli dalla kitsune.

La chiaroveggenza nasce dalle domande di persone smarrite e le guida verso il futuro, in buona o cattiva sorte.
In altre parole, non esistono predizioni errate, ma solo persone smarrite.
Ho imparato molto studiando al santuario. Persino una persona ignorante come me ha imparato a parlare come una possente kitsune.
Nel mentre, perfino qualcuno di disumano come la grande Tengu di Yougou ha avuto una figlia.
Persino quello stolto di Konbumaru è diventato uno degli hatamoto della Shogun e presto sposerà la figlia di un samurai d'alto rango.

"Che bambina adorabile. Persino la grande Tengu di Yougou, che era solita trascorrere le giornate a uccidere per divertimento, ha dato sfogo al proprio istinto materno... Almeno un po'.
Eppure, in questo santuario, la vivacità dei bambini continua a mancare, e ciò non è positivo. Dimmi, Hibiki, ti piacerebbe tornare a essere una bambina?"

Come sempre, la battuta di Lady Kitsune era fuori luogo e aveva l'egocentrico profumo del vino ai fiori di sakura.

"Oh, Hibiki, perché quel muso lungo? Che ne diresti se io, Lady Saiguu, ti prevedessi il futuro?
Ahah, visto? C'è scritto "Grande fortuna". Sai cosa significa "Grande fortuna"?
"Significa che ha messo via tutti gli omikuji di cattiva sorte. La smetta di prendermi in giro, Lady Saiguu."
"No, significa che la persona di cui senti tanto la mancanza avrà la fortuna di rimanere in eterno nei tuoi ricordi."

Ecco perché devi essere forte e vivere a lungo, molto a lungo.
Finché sarai in vita, anche se tutti coloro che ami non ci saranno più...
Il tempo che hai passato con loro non andrà mai via...