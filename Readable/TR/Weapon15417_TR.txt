
"Bir zamanlar Cinnamon adında bir prenses vardı..."
"... Ve yanında bir kaplanla sarayı bir daha dönmemek üzere terk etmişti. Son."

Bu hikaye senin türüne ait. Hikayelerinde her şeyin derin bir anlamı var.
Anladığım kadarıyla bu hikayedeki "saray" Cinnamon için her şey demek.
Aynı soydan olanlardan, geniş bir yaşam alanından, sağduyudan ve hayat derslerinden daha fazlası... Onun aklındaki dilek ise ay ışığı gibi zihninde gizlenip parıldayan Kraldı.
Yine de bizim için bir saray bir saray; Cinnamon da Cinnamon, Orman Kralı da Orman Kralı ve ay ışığı da sadece ay ışığı.

Benim duyduğum hikaye Cinnamon'ınkinden biraz farklı.
Bir zamanlar ormanda yolunu kaybeden bir çocuk varmış. Orman kralının bıraktığı ayak izlerini takip edip kaplan bahçesine adım atmış.
"Grrrr! Bu dünyanın tüm yaratıkları dünyaya geri dönmeden önce benim bağırsaklarımdan geçer."
"Ben bu ormanın kralıyım. Kimin yaşayacağına kimin öleceğine ben karar veririm. Ama senin gibi küçük bir insanı hiç tatmadım."
Dedi kaplan. Tabii çocuk o sırada henüz dilini unutmamıştı doğal olarak Kralın dediklerini de anlayamamıştı.

"Grr" diye taklit etti çocuk.

Orman Kralı eğlenmişti. Genelde o konuştuğunda herkes ahşap evlerine saklanır ve dışarı çıkamazdı.
Yerde yatan hayvanlar hareket etmeye bile cesaret edemez kuşlar kanatlanıp güneşe doğru kaçarlardı. Hatta görünüşlerinden bile güçlü olduğu anlaşılan Rishboland Kaplanları kaçıp çalıların arkasına saklanırlardı.
"Grrr! Görgü kurallarını anlamayan küçük bir yabancı. Pekala, o zaman sana orman hakkında her şeyi ve öğrenmen gereken dili öğreteyim."
"Bu saatten sonra sen benim yaverimsin. Orman sonsuza kadar sana açık olacak ve hiçbir canlı sana zarar vermeyecek."

"Unutma, bu dünya bu ormanın bir rüyasıdır. Bir gün gerçekliğinden uyanacak ve bu sınırsız av alanında yerini bulacaksın."
"Avımızın bir günde gittiği yere bizim de bir gün de gidebilmemiz gerekir. Bunu her zaman aklında tut."

...
Her zaman tahtı miras alan yeni bir kral olacak. Hayat döngüsü senin için, bizim için ve ormandaki her varlık için de aynı şekilde geçerlidir.
Yaver, Kral ile birlikte kaderiyle tanışmadan hemen önce, kayıp bir çocuk yerdeki kuru yapraklara basıp tek bir çıtırtı çıkarmadan saraya girdi.
Tüm bilgilerini çocuğa aktardı. Tıpkı bu hikayenin bana aktarıldığı gibi o çocuk da öğretileri peşinden gelen çocuklara aktardı.
Daha sonra, bazı çocuklar ormanın koruyucuları oldular. Ormanın dilini ve Kralın topraklarını gelecekteki haleflerine koruma sorumluluğunu aldılar.
Başkalarının büyük acısıyla karşı karşıya kalan diğer çocuklar, avlanma alanlarına veda etmeye ve tüm yaratıklar tarafından korkulan avcılar olmaya karar verdiler.