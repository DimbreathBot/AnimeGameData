....
เกณฑ์คนงานในเมือง Gurabad
ภายใต้คำบัญชาการของ Parvezravan จิตวิญญาณแห่งชัยชนะ และบุญคุณที่ท่วมท้นของ Al-Ahmar เราจึงสามารถตั้งค่ายที่ป้องกันพวกคนทำชั่วที่แสนโหดร้าย ณ ที่แห่งนี้ได้

ควรมีการรับรองให้ค่าตอบแทนสูง, มีสวัสดิการและสภาพคล่องทางการเงิน เพื่อให้คนงานหาอาหารกับเสื้อผ้าเอง และรับผิดชอบความปลอดภัยในชีวิตตัวเองได้
ควรรับรองว่านักวิชาการด้านกฎหมาย ทหารและแพทย์พร้อมในการปฏิบัติหน้าที่ เพื่อที่จะจัดการเมื่อคนงานได้รับบาดเจ็บ เกิดข้อพิพาท ผลกระทบจากอุบัติเหตุ รวมไปถึงปัญหาจากการดำเนินคดีที่เกิดจากการทำโทษทางร่างกาย
ควรรับรองว่าในสถานที่ก่อสร้างมีการตั้งร้านค้า หอพัก สถานพยาบาล โรงแรม และสุสาน ต้องจัดสรรทหารจำนวนมากคอยคุ้มกันอย่างเคร่งครัด ป้องกันไม่ให้คนงานเข้าออกอย่างอิสระ เพื่อไม่ให้รบกวนกิจการโลกภายนอก
ค่าแรงของผู้ใช้แรงงานจะถูกชำระตามลายลักษณ์อักษรในกระดาษที่จะถูกทำลายเมื่อถึงกำหนดเวลา ห้ามมิให้เปลี่ยนเป็นเงินโดยพลการ และไม่ควรจ่ายชำระล่าช้า โดยการชำระด้วยเงินสด จะใช้สำหรับการซื้อ เช่า หรือซ่อมแซมเครื่องมือเท่านั้น ไม่สามารถใช้เพื่อวัตถุประสงค์อื่นได้
ผู้ที่ลางานจะถูกหักค่าจ้างครึ่งหนึ่ง ส่วนผู้ที่ขาดงานจะถูกลงโทษสถานหนัก
เมื่อเร็ว ๆ นี้ กบฏผู้ก่อความวุ่นวาย "หน้ากากทองเหลือง" ได้ปรากฏตัวอีกครั้ง คนงานต่างต้องนำตราประทับหมึกติดตัวไปทำงานด้วยตลอดเวลา หากพบเห็นผู้ที่ไม่มีตราประทับของวันนั้น ๆ จะถือว่าเป็นพวกกลุ่มกบฏทันที
ยกเลิกทาส ฝ่าบาท Parvezravan ได้ยกเลิกสัญญาทาสที่ไม่เท่าเทียมกันทั้งหมด และยกเลิกเอกสิทธิ์ของเจ้าของทาสจากทั่วโลก ต่อไปไม่ว่าจะยากดีมีจน ทุกคนต้องหาเลี้ยงชีพด้วยตัวเอง
เพื่อป้องกันไม่ให้ "หน้ากากทองเหลือง" ขยายอิทธิพล แรงงานทุกคนที่รวมตัวหรือชุมนุมทั้งหมด จะต้องทำเรื่องรายงาน หากมีการรวมตัวกันเกิน 10 คน แต่ไม่มีการรายงาน จะโดนโทษประหาร 1 คนต่อ 3 คน หากรวมตัวเกิน 5 คน และไม่มีรายงาน จะสุ่มโบย 2 คน