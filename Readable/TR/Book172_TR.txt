-İpek Çiçekleri-
Liyue'nin varlıklı vatandaşlarının hayatında İpek Çiçeğinin vazgeçilmez yeri vardır. Çok güzel bir renge sahiptir ve yumuşak yaprakları işlenerek ipek üretilebilir. Defalarca işlense de muhteşem kokusunu kaybetmez, hatta dokuma sürecinde bile korur. Bu yüzden Liyue'nin bitki bilimcileri, sadece parfüm yapımında kullanılmak üzere özel bir tür yetiştirmiştir. Elbette, en lüks parfümler her şeyden önce Rex Lapis'in onayına sunulur.
Liyueli kadınlar için çok değerli olan İpek Çiçeği parfümleri, koku profiline ve kullanılan malzemelere dayalı olarak farklı sembolik anlamlara sahiptir. Liyue'deki yazılı olmayan kurala göre, normal bir etkileşim sırasında kadınlarla parfüm hakkında konuşmak kabalıktır. Öte yandan kokuya hayran kalan kişi parfümün türünü doğru tahmin etmekle kalmayıp, dürüst ve nazik bir tavırla konuşurken parfümün içindekileri ve özelliklerini de bilirse, karşısındakini etkileme şansı yüksektir.
Liyue'nin kırsal kesimlerindeki yaygın inanca göre, İpek Çiçeği parfümü yapımı ölümlülere ilk olarak Aocang Dağı'nda münzevi bir hayat süren bir Adeptus tarafından öğretilmiş. İlahi varlıkların kendilerinden aşağı konumdaki ölümlülerle birlikte yaşadığı çağlarda, bu Adeptus insanların kuşlardan, yaratıklardan ve bitkilerden kur yapma becerisini öğrenmesini sağlamış. Bir defasında, bir su kaynağında yıkanan bir kadına parfüm yapımı ve kokulu yağların uygulanmasıyla ilgili ilginç teknikler öğretmek için zarif, ışıklar saçan bir kuş şekline girmiş.
Kendi isteğiyle dünyadan kendini soyutlamış bir şekilde yaşayan bu Adeptusun kalbini hareketlendiren bu kadın kimdi acaba? Sayısız efsanede bu hikayenin farklı yorumları anlatılsa da gerçeği bilmek imkansız. Neyse ki, parfüm yapımı sanatı da nesilden nesile aktarılmış ve günümüze kadar gelmiş. Amaca tamamen uygun oldukları nesiller boyunca görüldüğü için parfüm kokusunun alt tonları ile kaynatma aşamasında kullanılan yumuşak ama hünerli el işçiliğinin günümüze kadar hiç değişmeden geldiği söylenir.
İpek Çiçekleri büyürken, yetiştikleri çevrenin geçmişteki doğal ortamlarından farklarına bağlı olarak değişik özellikler gösterir. Liyueli tüccarlar, İpek Çiçeklerinin tüm türleri ve kullanım şekillerine göre birçok saçma terim uydurmuş. Bunları genelde Rex Lapis'e atfederler; bir defasında ölümlüler diyarındaki bir gezilerinde onunla karşılaştıklarını iddia ederler ya da bunları bir Adeptusun sevgi dolu hediyeleri olarak anlatırlar. Böyle ayrıntılar, daima fantastik bir hikayenin parçasıdır. Buna benzer satış taktikleri, Liyue Limanı'ndan geçen birkaç müşterinin ilgisini çekmeyi her zaman başarır.
Yüksek talep yüzünden, Liyueli tüccarlar İpek Çiçeklerini toplu yetiştirmek ve sürekli yeni türler üretmek durumunda kaldı. Yani İpek Çiçeklerinin çarpıcı güzelliğinden oluşan o manzaralar, şehir ve kentler gibi nüfusun yoğun olduğu yerlerde çok sıradan bir şey haline geldi. Maalesef Liyue'nin uzun tarihindeki coğrafik değişiklikler ve sürekli büyüyen madencilik faaliyetleri, yabani İpek Çiçeklerinin doğal ortamlarını yok etti ve kırsal bölgelerde bu çiçeklerin soyu tükendi. Gözlerden uzak yaşayan Adeptuslar, vahşi doğada hâlâ bulunabilen bir avuç çiçekle yakından ilgilendi. Bu İpek Çiçekleri daha lezzetli ve daha zarif olduğu için, şehirlerde bahçe uzmanları tarafından yetiştirilen çiçeklerden tamamen farklıydılar.
İlginçtir ki Liyue halkı bu güzel, hoş kokulu İpek Çiçeğini Rex Lapis'in simgelerinden biri olarak görür. Bu da akıllara şu soruyu getirir: Ölümlüler diyarına yaptığı gezilerde genellikle erkek şekline bürünen kudretli ve görkemli tanrı, gerçekten kadın şekline bürünüp bir demet çiçek olarak sunulan bir adağı kabul etmiş miydi? Bir yandan yetersiz tarihi kayıtlar, diğer yandan da kaynağı bilinmeyen çok sayıda söylenti, bu iddianın doğrulanmasının neredeyse imkansız olduğunu ama aynı zamanda da temelsiz bir iddia diye de basitçe reddedilemeyeceğini gösteriyor.
Özel bir not: Yazar, Yedilerin Heykeli'nin ibadet sırasında sunulmuş olan dikkatlice hazırlanmış ve kadınsı olduğu açıkça belli olan bir hediyeyi kabul ettiğine bizzat şahit olmuş. Toprak Hükümdarı'nın, müritlerinden adak kabul etmesiyle ilgili duygularına gelince, Liyue'deki bir yabancı olarak kendimi bu konuda yorum yapabilecek yetkinlikte görmüyorum.