
Un lungo arco color giada che, a quanto si dice, è in grado di colpire anche le nuvole crepuscolari all'orizzonte. Vi è intarsiata una perla preziosa.
Seppellito nelle profondità, è stato per lungo tempo immerso nelle tenebre; ciononostante, la sua lucentezza continua a brillare e a risplendere.

In tempi lontani, quando la calamità oscura si abbatté sulla valle vermiglia, innumerevoli soldati dei Milleliti, spinti dal loro eroismo, si misero in viaggio.
Tra questi valorosi soldati c'era una giovane arciera che veniva dalle montagne, e che alla fine non se ne andò più, rimanendo nelle profondità.

"Sono la figlia delle rupi del Cristallo di sabbia vitrea. Il mio sangue non conosce la paura."
"Con così tanti Milleliti che vanno intenzionalmente incontro al loro destino in battaglia, sarebbe una vergogna che noi, gente di montagna, restassimo a guardare."
"Forse è normale che un cataclisma che non abbiamo mai visto con i nostri occhi rimanga un concetto estraneo e astratto per noi."
"Eppure, ora che ci si trova davanti, non possiamo fare altro che resistere e fare il nostro dovere..."

Di notte, la donna, giovane e testarda, rubò l'arco che apparteneva a suo padre, il capotribù, dopodiché seguì i Milleliti quando partirono.
Proprio quando si era preparata a non rivedere mai più la luce del giorno, la gemma sull'arco luccicò.

"Gli oscuri pipistrelli furono abbattuti con ogni suo colpo, la gigantesca tartaruga della melma oscura fu inchiodata al suolo."
"Il magnifico arco danzava come le nuvole, il freddo bagliore delle sue frecce dilaniava la carne delle bestie corrotte."
"Nessun profluvio di sudiciume proveniente dall'Abisso, né demoni diabolici provenienti dalle distorte profondità..."
"Nessun terrore inimmaginabile poteva far vacillare il suo cuore o indurla a compiere un passo indietro."

Gli abitanti delle montagne cantavano canzoni in lode della loro figlia, anche se la donna di cui queste parlavano non sarebbe mai più tornata da loro.
Ancora oggi, queste melodie mutano e si trasformano con il passare del tempo, come le luci dell'alba. Tuttavia, colei che possedeva l'arco non tornò mai più.

"L'unica cosa che temo davvero è perdermi e cadere nell'oblio."
"Se il fato avverso deciderà la mia sepoltura in un luogo senza nome, non dimenticatemi."