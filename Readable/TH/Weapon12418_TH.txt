
รูปร่างของดอก Windblume นั้นได้ค่อย ๆ เลือนหายไปท่ามกลางสายลมที่พัดผ่านตลอดช่วงเวลานานหลายปี
ในช่วงเวลาแห่งความสงบสุขนี้ ชื่อของมันนั้นมีความหมายแฝงของความรักและความปลื้มปีติยินดี
บางครั้งแม้แต่กับอาวุธเหล็กที่บ่งบอกถึงการพิชิตและชัยชนะ
ก็อาจประดับด้วยดอกไม้ ตามความต้องการของผู้สั่งทำหรือผู้ผลิต
ดาบเล่มนี้ดูเหมือนจะเป็นอาวุธที่ทำขึ้นเพื่อความต้องการของใครบางคน

"เหล็กไม่อาจตัดมันได้ และกำแพงหินของเรือนจำก็ไม่สามารถขังมันได้"
"สายลมย่อมไม่หวั่นเกรงต่ออนาคต และยังคงพัดพาสู่วันพรุ่งนี้"
คนเลี้ยงแกะนิรนามที่ไม่ได้เป็นสมาชิกของคริสตจักรเล่าเรื่องลมอย่างเงียบ ๆ
มอบ "ดอกไม้" ให้แก่ผู้ฟังที่ยังพอมีแสงประกายในดวงตา

หากชนชั้นสูงลืมสิ้นคำสาบานเดิม หากความเงียบงันอันไร้ประโยชน์เข้าครอบงำ
หากหลักการแห่งสายเลือดขัดแย้งกับกระแสลม ตำนานแห่งดอกไม้และพืชพรรณก็กลายเป็นเรื่องต้องห้าม
ในยุคนั้น มีดอกไม้มากมายบานสะพรั่งในที่ที่ผู้คนไม่อยากมองเห็น
แม้ว่าสุดท้ายแล้วมันจะปลิวหายไป แต่กลับทิ้งร่องรอยความสดใสชั่วขณะไว้ในโลกหม่นสีเทา

"ใต้ร่มเงาของหอคอยแห่งอดีต บนท้องถนนในปัจจุบัน"
"ดอกไม้จะบานสะพรั่งด้วยแสงไฟน้อย ๆ ตามหลืบซอกมุมเล็ก ๆ"
คนเลี้ยงแกะนิรนามที่ไม่ได้เข้าวังเล่าเรื่องดอกไม้อย่างเงียบ ๆ

เขาบอกว่า: ตอนนี้ "เทศกาล Ludi Harpastum" ถูกชนชั้นสูงช่วงชิงไปแล้ว
แต่คุณเคยรู้หรือไม่ว่า ดอกไม้ป่ากำลังบานสะพรั่งทั่วภูเขาและท้องทุ่ง ในเมืองหลวงเก่าที่ถูกพายุพัดพา
ดอกไม้นั้นแตกต่างจากดอกไม้ทั่วไป ยิ่งลมพัดแรง รากที่แข็งแกร่งก็ยิ่งขยายพันธุ์ได้มากขึ้น
เมื่อดอกไม้บานทั่วเมือง ก็ถึงเวลาที่หอคอยจะพังทลายลง