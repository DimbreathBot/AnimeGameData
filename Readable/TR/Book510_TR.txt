Bu mektubu okuduğun sırada çoktan Fontaine'e doğru yola çıkmış olmalıyım Gezgin.

Seninle yüz yüze vedalaşamadığım için üzgünüm. Bunu telafi etmek için yaptığımız 3 yemeğin tarifini yazdım ve mektuba sıkıştırdım. Şimdilik bunları benim için sakla ve kaybetme. Bütün gece onları yazmakla uğraştım.

Neden Fontaine'e bu kadara aceleyle geri döndüğümü de merak ediyor olmalısın. Aslında bu uzun bir hikaye. Fontaineli Nète'yi hatırlıyor musun? O günden sonra sürekli beni onun için "reklam" yapmaya ikna etmeye çalıştı. Dürüst olmak gerekirse normalde onunla uğraşamam ama çok yüzsüz olduğunu söyleyebilirim. Ne kadar reddedersem edeyim her seferinde daha büyük miktarda bir teklifte geldi... Sonunda yardım ettiğim sürece ne kadar istersem vereceğini söyledi.

Parvaneh, beni kötü biri yapabileceği için bu kişiden uzak durmamız gerektiğini hissediyor. Yaşlı adam, kötü adamların düşüncelerini bile tahmin etmememizi tavsiye etmişti ve Julie... O da her seferinde onu kovalayan kişiydi.

Sonrasında yolculuğumuz için yeni bir güzergah hazırlamaya başladık. Normalde Liyue'ye dönüp bir süre kaldıktan sonra biraz gezinmek için Mondstadt'a gitmeyi planlamıştım. Yani Julie de uzun zamandır evine gitmemiş ve ben de her zaman Mondstadt şarabını denemek istemişimdir.

Gel gör ki Nète yine ortaya çıktı ama bu sefer onun reklamını yapmam için Mora teklif etmedi. Bunun yerine yolculuğumuza "sponsor" olmayı teklif etti.

Dediğine göre Fontaine'e gitmeye karar verirsek tüm masraflarımızı karşılamaya, oradaki ve daha sonra olan işlerimize de karışmayacağına söz verdi. Bizimle oldukça kalın olan bir sözleşme bile imzaladı. Parvaneh, saatlerce sözleşmeyi inceledi ve herhangi bir soruna rastlamadı. (Tabii inanırsan!) Sanırım bizim için sorun teşkil eden tek şey bir "mülakat" yapmamız konusundaki ısrarıydı.

Bu adamın neyin peşinde olduğunu bilmiyorum ama bize bu teklifi yaptığı için... Yani, Fontaine'e yolculuğa çıkmanın bir zararı olacağını sanmıyorum.

Ne olursa olsun şimdilik oraya Nète ile gideceğiz.

Parvaneh etrafta olduğu sürece yersiz bir şey yapmaya fırsatı olacağını sanmıyorum. Ayrıca yaşlı adamla Julie de bu süreçte olduğu için güç kullanacağını zannetmiyorum... Ben de yine zamanımı yeni tarifler bulmak için harcayacağım.

Eğer fırsatımız olursa Fontaine'de yine buluşalım.

Evet, bir şey daha var. Nète'nin Fontaine'e olan yolculuğumuzu finanse etmesine izin vermeyeceğim. Bu adamın amacının ne olduğunu öğrenmeden ondan tek bir Mora bile almayacağım. Asla.