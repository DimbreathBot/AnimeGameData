<image name=UI_ReadPic_Photo_Boy_02/>
Dopo aver condotto personalmente una serie di interviste sul posto, ho scoperto l'intera storia della prima esplosione all'Istituto di ricerca di Fontaine, così come i fatti relativi alla seconda. Tutto è nato dai tentativi dell'Istituto di ricerca di Fontaine di nascondere un'immensa minaccia, così grande da mettere a repentaglio la sicurezza dell'intera Corte di Fontaine. Il succo è che le rovine del Laboratorio centrale rimangono pericolose e non sono state messe in sicurezza: contengono ingenti quantità di Arkhium e Meka fuori controllo, oltre a una strumentazione che potrebbe rilasciare potenti impulsi in qualsiasi momento, e altri dispositivi altamente pericolosi.
Oltretutto, quando l'Istituto ha inviato del personale per affrontare il problema, alcuni errori operativi hanno causato una seconda esplosione delle rovine del Laboratorio, determinando la morte accidentale di almeno un ricercatore.
A quanto pare la vittima si chiamava Nacker, ed era un ricercatore senior del gruppo di ricerca sull'Arkhium guidato da Edwin Eastinghouse. Era stato deliberatamente emarginato dall'Istituto a seguito della prima esplosione...