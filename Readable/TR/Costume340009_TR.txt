"Hadi ama! Bunu senin için aldılar!"
Rosaria biraz şüpheli, biraz da rahatsız dursa da Barbara güzelce sarılmış hediye kutusunu neşeyle ona verdi.

Paketi yırtan Rosaria, kutunun üstünde bir not buldu. Nottaki güzel el yazısı müzik gibi akıp gidiyordu.
"Sevgili Rahibe Rosaria, Bayan Barbara'dan sana bu hediyeyi vermesini istedik ama lütfen hediyeyi seni göremeyeceği bir yerde aç."

Rosaria arkasını dönerek kutuyu açtı. İçinde bir not daha vardı. El yazısı yine aynı kişiye aitti.
"Sevgili Rahibe Rosaria, çok fazla kişinin senin doğum gününü bilmesini istemediğini biliyoruz. Biz doğum gününü Büyük Usta Varka'nın yazdığı öz geçmişinden öğrendik. Bu nedenle izin ver, Favonius Kilisesi olarak sana bu önemli günde, senin için özel yapılmış yeni bir üniforma gönderelim."
"Senin için de sorun olmazsa lütfen bu kadar soğuk davranmayı bırak da bir kez olsun normal bir Rahibe ol."

Rahibe Dahlia (Bu mektup Rahibe Victoria'nın isteğiyle yazılmıştır.)