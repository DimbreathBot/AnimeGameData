ถ้าเอาตามนิสัยของ Tarafa เขาก็คงจะเริ่มต้นแบบนี้
ผู้มาทีหลัง:
เราคือลูกหลานของ Al-Ahmar ซึ่งถูกลิขิตให้เดินตามรอยเท้าของราชันมงกุฎแดง
แต่อดีตที่รุ่งเรืองนั้นได้ล่วงเลยมานานแล้ว และทุกวันนี้ ก็มีหลายคนที่ศรัทธาเริ่มสั่นคลอน เช่นเดียวกับ Tarafa
เขาหักหลังเรา และยังคิดว่าเราไม่รู้อะไรกับเรื่องนี้
Umur, Bahaddin, และ Rabeed ต่างก็ตายไปเพราะอุบายของเขา
ฉันแกล้งตายเมื่อไม่กี่วันก่อนเพื่อหลีกเลี่ยงการสอดแนมของ Tarafa และเมื่อเขาต้องการจัดการกับ Samail ฉันจึงชิงลงมือก่อน
กุญแจหินนี้เป็นแผนการของชเนตตีแห่งเผ่า Tanit คนนั้นมาตั้งแต่ต้น
เห็นทีว่าเรื่องสมบัติลับในซากเมือง Gurabad ก็คงเป็นเรื่องโกหกของเธอเช่นกัน
พวกเราโดนหลอกกันหมดเลย
บางทีการสำรวจนี้อาจเป็นการเดินทางต้องคำสาปเหมือนอย่างที่ Tarafa บอกจริง ๆ
และผู้สาปแช่งก็คือ Tarafa และแม่ใหม่ของเขา
Samail บอกว่าบางทีกุญแจหินนี้อาจจะเป็นเรื่องจริง แต่ฉันไม่คิดอย่างนั้น อย่างไรก็ตาม กุญแจหินนี้ก็ไม่มีประโยชน์สำหรับเราแล้ว
เช่นนั้นก็จงอยู่ที่นี่เถอะ ผู้มาทีหลัง จงถือสิ่งนี้เป็นคำเตือน อย่าได้ถูกหลอกลวงด้วยคำโกหกของผู้ที่ไว้ใจ

Jebrael