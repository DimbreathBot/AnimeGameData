... Alain'in laboratuvarına atandım... Alain sadece kendisinin çok iyi anlayabildiği şeyleri seviyor. Eğer tüm bunlardan bir roman yazılsaydı sırf insan bedeninin nasıl çalıştığını görmek için cinayet işleyen çılgın bir seri katil rolüne girebilirdi. Ancak böyle bir söylemden hiç de rahatsızlık duymuş gibi görünmüyor. Aksine, bize makinalarla insanlar arasındaki benzerlikler ile farklılıklardan ve yapay zeka ile kişilikten bahsetti. Ah hayır! Bu çok kötü! Eğer böyle giderse gerçekten de o tarz bir kötü adama dönüşebilir...

... Enstitüden gelenlerin kalitesinin beklediğimden çok daha kötü çıkmaları beni cidden hayal kırıklığına uğrattı. Buradaki insanların, dışarıdaki yüksek konumda olanlardan çok daha zeki ve yeni fikirlere açık olmalarını beklerdim. Böyle olması oldukça sinir bozucuydu ya da anlaşılmaz demek çok daha doğru olabilir. Bu kadar geniş kaynaklara sahip bir araştırma kurumunun en iyi yeteneklere sahip olması gerekir... Alain'in asistanı çok iyi değil, hatta biraz aptal bile denilebilir. Ancak yine de bize karşı herhangi bir düşmanlık veya kin beslemiyor...

... İstediğim araştırma kaynaklarını şu anda alamıyorum ama olsun, bu kötü bir şey değil. Jakob, küçüklüğünden beri onun cep saatlerini ve diğer kurmalı cihazları parçalamasını seyretmeyi çok sever... Alain'in kontrollü yıkım üzerine yaptığı araştırma fena değil, öz ile ruhun doğasını anlayabilseydik çok ilginç olurdu. Sonuçta bunlar Fontaine'e özel olan ve canlı organizmalarda gözlemlenen yerel enerjiler. Bu yüzden, onları tamamen araştırmak kendi bedenimizle Karl'ın bedeninin yapısı arasındaki doğa farkını anlamamıza yardımcı olabilir.

... Ne olursa olsun buradaki insanların sevgisini kazanmalıyım. Hayal güçleri sınırlı olsa da ve bunu söylemek pek hoş olmasa da, Enstitünün dışında da birtakım etkileri var. Kendi güçleri ve kaynakları birleştirilerek yine kendilerine yardım edilmeli... O kitabı kullanarak onlara tüm yaşadığım deneyimleri gösterebilirim...

... Her ne kadar tek bir kanıtın asla yetmeyeceğini söyleseler de Jakob'daki değişiklik bana umut veriyor. Bu değişikliği daha çok insana kabul ettirebilirsem gelecekteki kıyamet ile karşı karşıya gelsek bile pek önemi kalmayacaktır. Dünyamızda nane yetişemese bile hayatta kalabiliriz. Hayatta kalabildiğimiz müddetçe de medeniyetimizi yeniden ayağa kaldırabiliriz. Tabii bu daha sonraki konu...

... O buna üsttekilerden gelen bir saha araştırması diyor ama bence Carter sırf eğlenelim diye bizi dışarı çıkardı! Mary-Ann ile ne zaman tanıştı acaba? Yine de gayet güzel çünkü uzun zamandır yüzünde öyle hoş bir gülümseme görmemiştim. Jakob ve Alain de aynı şekilde, sanki Nergis Haçı Enstitüsündeki eski günlerine dönmüş gibiler... Tabii ben de çok mutluyum. Buradaki kalıntılara bakacak olursak büyük ihtimalle "Altın Kumpanya" ile ilgili... Eğer bu doğruysa kalıntıların arasındaki dev taş figürlerin de önemli bir araştırma değeri olabilir... Tahrip olmuş bir harita buldum, belki işe yarayabilir...

... Fiziksel durumunu az önce öğrendim. Görünüşe göre Alain ile mekanik araştırmalara devam edemeyeceğim ve en kısa zamanda nihai bir çözüm bulmam gerekiyor. Yoksa her şey için çok geç olacak...
