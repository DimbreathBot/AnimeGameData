Hahahahaha! Bunun kimden geldiğini tahmin etmek ister misin?
Doğru bildin! Benden tabii ki! Inazuma'da seni özleyen biricik dostundan! Hahahahaha!

Geçenlerde Fontaineli yeni bir arkadaşıma denk geldim. Bana orada "Parıldayan Turne" adında bir müzik festivali düzenlendiğinden bahsetti! Benim de aklıma Amakane Adası'nda birlikte davullar çalıp şarkılar söylediğimiz ve Kızarmış Eflatun Kavun yediğimiz Vur Patlasın Festivali geldi hemen! Ne güzel günlerdi ama! Sen de unutmamışsındır, değil mi yoldaş? (Ama tabii Tenryou Heyetinin işleri berbat edip beni yanlışlıkla tutukladığı kısmı unutabilirsen çok güzel olur.)

Ben de bu defa yeni dostumla iş birliği yapıp daha büyük, daha fena ve daha vahşi bir müzik partisi vermeye karar verdim. Adı da Parıldayan Arataki Muhteşem Rock 'N' Roll Yaşam Turnesi olacak hatta! Nasıl sence? Sırf adı bile içini kıpır kıpır yapmıyor mu?
O yüzden oyalanma da Watatsumi Adası'na doğru yola çık hemen. Çünkü Biricik Oni'nin sana anlatacak daha çok şeyi var.

Gelmen lazım mutlaka!
Sen olmazsan festival olmaz!

Uyarı: Tabii ki bu mektubu kendi adıma Shinobu'ya yazdırmadım!
                       (Gayet de yazdırdı)