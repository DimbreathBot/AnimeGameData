
İnsanlar sık sık şarkılar söyler, hikayeler anlatır
bir araya geldikleri bu keyifli ziyafetlerde.
Benim de içimden size yeni bir şarkı söylemek geldi:
Telleri tıngırdatacak ve o ezgiyi mırıldanacağım.
Şarkım bir hikayeyle başlar,
kahramanı ise kadim atalarımızdan yiğit dev Tupac'tır.
...
Bunu duyan genç kahraman Tenoch küplere bindi,
tıpkı hiddetli bir timsah, gururlu bir geyik gibi.
Asasını havaya kaldırdı ve Tupac'a şöyle dedi:
Denizden neden çıktın? Dalgaları neden aşıp geldin?
Atan Uenuku bile buna cesaret edememişti.
Bana meydan okursun demek, o halde seni balıklara yem edeceğim!

Bunu duyan dağlar kadar kudretli Tupac bir kahkaha patlattı,
tıpkı hiddetli bir gergedan, heybetli bir deve kuşu gibi...
Boynuz kadehini sıkıca kavradı ve cevap verdi:
"Senin gibi çelimsiz biri bana ufacık bir zarar verebilir mi ki?"
Bu boynuz kadehi bana ve yurttaşlarıma ait.
Bunu elimden almak için önce beni ezip geçmelisin!

Dağlar kadar kudretli Tupac her daim böyle yiğit bir kahramandı.
Söylenene göre bir öfke anında çıplak elleriyle dağları devirmiş,
oluşan kayaları ise yeryüzüne fırlatarak kaplıcaları fokurdatmış.
(Günümüzde de Tupac'tan miras kalan
güneybatıdaki o kaplıcaları görmek mümkün.)
Bir keresinde tek başına iki kuyruklu devasa bir balinayla savaşmak üzere denize açılmıştı,
sonunda yaratığın dişlerini koparmış ve hatıra olarak saklamıştı.
Tupac'ın kalbi de zamanın kaplıcaları gibi hiddetli ve dizginsizdi.
Toy kahraman Tenoch onunla nasıl aşık atabilirdi ki?
...
Dağlar kadar kudretli Tupac, geçmişte yaşanan olayları hatırladı.
Zamanında boynuz kadeh için Tenoch'a kafa tutmuştu.
Dağlar kadar kudretli Tupac, alevlerin efendisinin huzuruna çıktı,
ardından ona boynuz kadehini sundu.
Kadehini sundu, son umudunu temsilen,
alevi başının üzerinde tuttu, son umudunu temsil ettiğinden,
alevi başının üzerinde tuttu, son nefesini verirken,
yeminini bozmadı, gözlerini yumarken.
...
Benim hikayem burada bitse de gençler asla unutmamalıdır
söylediğim bu sözleri, bu kadim efsaneleri.
Babam altın renkli deniz meltemi eşliğinde şarkılarla anlatırdı,
annem de öğretti bana, ben henüz genç ve toy bir çocukken.
Karanlık zamanlar geldi geçti, felaketler son buldu.
O kaplıcaların üzerinde her daim şarkılar söylenir, akşam karanlığı çökerken ziyafetler başlardı.
Heyhat gelecek nesiller bu uyarımı asla unutmasın:
Şu iki şeyden asla ödün vermeyin! Birlik ve verilen sözler.