Neyse ki olay mahalli amcamın evinin uzağında değildi ve yorgun argın halimle eve döndüm.
Eve vardığımda kılını bile kıpırdatmadı, her zamanki yerinde yine her zamanki gibi elindeki şeyi okumaya devam etti.
"Sanırım yarınki Buğukuş manşeti epey heyecanlı olacak."
"Hiç de endişelenmiş gibi durmuyorsun." dedim ve paltomu çıkarıp astım, gömleğimin düğmesini açtım ve kanepenin yumuşak bir köşesine kendimi attım. Daha sonra da ona tüm olan biteni ayrıntılarıyla birlikte anlattım.
"... Patlamanın amacı aslında malikanedeki herhangi bir şeyi yok etmek değildi, aksine Hayalet Hırsızın planlarından bazılarını gizlemek içindi. Patlamanın sesleriyle aslında Kurmalı Mekanın sesini bastırıyordu."
"Kurmalı Meka mı? Öyle büyük bir şeyle kaçmak zor olur, onu kesin yakınlarda bir yere atmıştır. Onda bazı ipuçları bulabiliriz... Bu Robben hiç de iddia edildiği kadar zeki biri değil, yakalanması an meselesi bence."
"Kesin öyle olmayabilir ama. Nasıl ki patlama Kurmalı Mekanın sesini bastırmak için kullanıldıysa, Kurmalı Mekanın kendisi de başka bir tür yemden ibaret olmalı."
"Çok karışık." dedim dağınık saçlarımı tarayarak. "Peki ya broş?"
"Broş halen malikanede." deyince amcam bir an durakladı ve şöyle dedi: "Tüm bu hileler aslında tek bir şeyi işaret ediyor, o da herkesi broşun çalındığına ikna etmek. 'Çalınan' eşyanın aslında hâlâ orada olduğu kimsenin aklına bile gelmez."
"Sonrasında ihtiyacı olan tek şey malikaneye girmesini sağlayacak bir kimlik üretmek. Bu durumda da herhangi bir alarm çalmadan broşu alabilir."