Le canzoni e le danze di Barbara sono volte a guarire ogni cuore.
Ma a volte persino Barbara, che riesce a portare il sorriso sul volto di chiunque, si sente giù di morale.
Come ogni ragazza della sua età, desidera uscire con gli amici e passare bei momenti con la propria famiglia.
Questi desideri potrebbero sembrare banali, ma per Barbara sono un lusso.

Essendo una idol, spesso quando esce viene accerchiata da fan infervorati.
E il tempo che ogni tanto riesce a ritagliarsi per stare coi suoi genitori e sua sorella passa in un attimo.
Sua sorella, brillante e impegnata, è spesso bloccata alla scrivania per questioni ufficiali. Ogni volta che Barbara va a trovarla per dirle cosa prova, si zittisce nel vedere la montagna di lavoro ammassata davanti a Jean.

La stanchezza di sua sorella è evidente a tutti, anche a Barbara.
È inevitabile: Jean Gunnhildr è la Gran Maestra Reggente.
"Non posso riavere mia sorella... anche solo per un momento?"
Barbara si ripete queste parole mentre guarda sua sorella intenta a lavorare.

Poi, alle sue orecchie arrivò la notizia di uno strano arcipelago.
L'estate, le isole, l'oceano... Forse è un'occasione più unica che rara.
La stagione estiva porta bevande rinfrescanti, piacevoli dolci freddi, sabbie dorate, mari azzurri e giochi nell'acqua.
La sabbia, il mare... Sì, era deciso.

Ma una gita al mare va organizzata.
Gli spuntini, i dolci... Ah, sì, anche il pesce essiccato piccante. Mise tutto nel suo borsello giallo a forma di paperella. ♪
"Oh, e non devo dimenticare i vestiti! Mi serviranno abiti da mare comodi e leggeri. Questa gonna corta è troppo carina! E quei fiorellini bianchi si abbinano alla perfezione con queste scarpette! ♪
E forse, se indosso questo fiocchetto al collo, sarò ancora più graziosa!"
Barbara inizia a canticchiare felice tra sé e sé: "La... Lalalala...! ♪"

Ma sua sorella non avrebbe mai avuto il tempo di trovare da sola un costume da bagno adatto.
Era un guaio, ma forse c'era una soluzione.
Barbara aprì la porta della biblioteca sorridendo. "Ha un attimo, signorina Lisa? Avrei bisogno del suo aiuto per scegliere alcuni abiti."