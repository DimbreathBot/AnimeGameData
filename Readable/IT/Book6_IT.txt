Amici di Mondstadt, festeggiamo! Bevete a sazietà!
Giunse il dì in cui Barbatos alle sue preci rispose.
L'Archon di Anemo cercò la sua chioma ardente e accanto a lei discese.
"Ogni essere merita un nome", spiegò con un sorriso.
"Il tuo bel nome in canto per sempre sarà inciso,"
"Nient'altro io ti chiedo in cambio che la tua amicizia."
La giovine ben felice accettò, e la paura sua in un lampo si involò.

E così, verso la battaglia marciò seguendo di Barbatos il canto,
Il drago demoniaco sfuggì dalla sua furia e il popolo non più fu affranto.
Nobili corpulenti di fronte a tanto coraggio sotto i tavoli si erano ascosi.
"Mondstadt ora è libera", cantavano i venti agli abitanti festosi.
Le brezze silvestri si unirono e insieme abbatterono del tiranno la torre.
Libera dalle catene alfine, la giovane leonessa alzò fiera il capo, senza che il vento la osasse scomporre.

E così la dama dalla chioma di fiamma ottenne prestigiosa fama.
Il suo cuore era gonfio di gioia di poter cantare con l'Archon di Anemo al fianco.
Ma nessuna parola di gratitudine voleva Barbatos, che disse franco:
"Tu già hai fatto quanto narra il tuo canto."
"Mi hai donato la tua amicizia e il tuo nome, gentile dama."
"Del mio canto di lodare la tua libertà soltanto avevo brama."

Amici, beviamo ancora!
Perché da qui sgorga di Mondstadt la libertà.
Quando i giorni si volgono in notte e i volti si riempiono di disperazione,
Non scordate mai di Vennessa, la dama dalla chioma fiammante, il nome!
Mai cessate di inseguire la libertà, anche quando la terra è piena solo di privazione!