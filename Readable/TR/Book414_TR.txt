Benim adım Nagato. Amenoma Yuuya beni yaralayıp en değerli kılıcımı benden aldı. Onun peşine düştüm ama yetişemedim. Bacaklarımda derman kalmadığından dinlenmek için buraya uzandım. Karnımdaki kanama durmayınca burada tahtalı köyü boylarım sanmıştım ama belli ki bir çeşit tuhaf güç beni hayatta tuttu...
Kılıcı neden çaldı ki? Zaten ona satacaktım! Depomu da küle çevirdi!
Çok canım yanıyor! Ama bir şekilde bilincimi hâlâ kaybetmedim. Acımı unutmak için yapabileceğim tek şey yazmak.
Sachiko, Yuuichi ve Yuuji'ye ne olacak?
Onlar için üzgünüm. Gerçekten çok üzgünüm. Ne kadar inatçı ve takıntılı olduğumu ancak şimdi anlıyorum! Lanetlenmiş olmalıyım...
Tüm o değişik, tuhaf şeyleri topladım ama hiçbiri bana en ufak mutluluk ya da huzur getirmedi. Hepsini bir araya getirsen onun ağzından çıkacak bir tek kelime bile etmez benim için.
Sana teşekkür ederim... Ve seni hayal kırıklığına uğrattığım için özür dilerim Sachiko.