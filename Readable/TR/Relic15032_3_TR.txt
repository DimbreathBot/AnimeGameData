
Denizin derinliklerindeki dingin sessizliklerin arasında ihtişamlı krallığın yükselen şehri vardı.
Orada ise kudretli ve kadim rüyadaki üzgün bir hayalet gibi duran soluk bir altın kale vardı.
O altın çağın muhteşem operası sona erdi, artık o ahenkli ve bütünleştirici müzik hiçbir yerde yankılanmıyor.
Hırsın ve ihanetin yarattığı enkazın üzerine "eski zamanların insanları" yepyeni bir krallık inşa etti.

"Yazıklar olsun, kusursuz düzen bir kez daha barbarlığın ayakları altında kaldı. Zayıflık ve cehalet imparatorluğun kadim topraklarını ele geçirdi!"
"Ruhlar ve kaynaklar, kaynaklar ve şövalyeler... Çocukların abuk sabuk sözleri şiirlerin yerini, yarım yamalak şarkılar ise müziklerin yerini aldı."
"Tanrı Kral'ın bir anlık çılgınlığıyla sonsuz ihtişam mahvoldu ve yeniden dirilen vahşiler onun hatıralarına tepeden baktılar..."
"Vahşilik, eninde sonunda büyük krallıkları geri almak zorunda mıdır? Aptallık ve cehalet en sonunda medeniyet ve mantıktan daha baskın mı gelmelidir?"

O soluk kaledeki altın tiyatroda, notalarını kaybetmiş olan müzisyenler bir daha geri dönmeyecek olan geçmiş için ağıt yaktılar.
Sessiz ve aç olan devler bu ağıtları dinleyerek masum ruhları avlamak ve onları midelerine indirmek için beklediler.
Büyük altın senfoni bir defa daha çaldığında samimi ve sadık olanlar Altın Kumpanyadan hak ettikleri ödülleri alacaktır.
Kusursuz düzenin insanları efendi ve hizmetkar olarak ikiye ayıracağı, refahın ve güzelliğin de krallığı bir kez daha ihtişamlı hale getireceği...
O güne kadar sabredin... O güne kadar sabredin...
Altın Kumpanyanın her bir üyesinin ödül olarak bütün geleceği kazanacağı güne kadar sabredin.