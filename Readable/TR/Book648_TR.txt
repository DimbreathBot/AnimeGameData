"Demek öyle. Ne kadar da kurnaz biriymiş..."
Amcam, sanki devam etmemi bekliyormuşçasına bana baktı. Ben de derin bir nefes alıp kendi çıkarımlarımı ona anlatmaya başladım.
"Dediğin gibi, tüm imkansız şeyleri eledikten sonra geriye kalanlar her ne kadar ihtimal dışı kalsa da aslında gerçeğin ta kendisi olmalı. Böyle bir durumda da senin varsayımlarına göre oradaki herkes suçlu olmuş oluyor. En kötü durumda ise herkes olaya karışmış oluyor. Hayalet Hırsız Robben büyük ihtimalle bir kişiden ziyade bir grup..."
O an olay mahallinde olan herkesi hatırlıyorum ve en önemsiz görünen şüpheli şeyleri bile hatırlamaya çalışıyorum.
"Buğukuş'taki Bayan Leblanc tam bir Robben hayranı. Iıı, onun gazeteci kimliğini inceledim ama yeni bir kimlik basmak onun için çok kolay olmalı."
"Asayiş Dairesinden Bay Chandler olay mahallinden bir süreliğine ayrılmıştı ve hırsızlık olana kadar da dönmemişti. Aşırı sinirliydi ama biraz düşününce de öyle yapması biraz rol gibi geliyor."
"Gölge Mareşosesinden Madam Christie, Robben'in bir Kurmalı Meka kullanma olasılığı üzerinde duruyor. Senin varsayımlarına bakılırsa bu, Loben'in bir hedef şaşırtma oyunu olabilir."
...
"Şey, sence bu kişilerin arasında suçlu olma ihtimali en yüksek olan kişi kim?"
Suçlu olma ihtimaline karşı herkesi değerlendirdikten sonra çok dikkatli bir şekilde amcama şu soruyu sordum:
"Çok keskin gözlerin var amca, ancak bir şeyi kaçırdın. Hem de bu vakada çok önemli olan bir şeyi." Bunu duyan amcam ağzındaki pipoyu kül tablasına bıraktı ve ay ışığında parlayan çelik bastonuna tutunarak ayağa kalktı.
Bastonunu havaya kaldırdığında bir an afalladım.
"Sen, hiç tanımadığın amcanı onca yıl aradan sonra görmeye gelen ve kendini Poiret olarak tanıtan kişi, o zaman da kalabalığın arasındaydın, öyle değil mi Bay Robben?"