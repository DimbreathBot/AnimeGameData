
Una lunga lama dal colore sanguigno, a cui è stato conferito il nome di Isshin. È straordinariamente affilata e vividamente minacciosa.
Si narra che questa lama riesca a fendere con facilità un cesto di bambù poroso e l'acqua al suo interno prima ancora che quest'ultima fuoriesca.

La gente dice che nel corpo di ogni lama risieda il suo spirito.
Di conseguenza, risulta logico supporre che in una lama forgiata dal Tatarigami dimori un demone maligno.
La rinomata lama Kagotsurube Isshin fu realizzata dal forgiatore di spade Akame Kanenaga, che non riuscì a diventare il capo fabbro.
Sebbene sia stata forgiata dalle mani di un fabbro di Inazuma, questa lama non è stata realizzata nella nazione del tuono e dell'Acciaio di giada, ma in una terra innevata dell'estremo nord.
Se osservato al chiaro di luna, sembra che l'hamon della lama scorra, come il sangue e le lacrime di un viandante.

"Il Tatarigami è pura malvagità per sua natura. Nutre rancore nei confronti dei desideri dei mortali."
"Le spade non sono altro che portatrici di sventura. Senza la malvagità, non darebbero vita a un massacro. Senza odio, non potrebbero mai conoscere il sapore del sangue."
"Isshin è la quiete della mente, esente da ogni distrazione. Tale purezza del desiderio consente al fabbro di forgiare senza sosta."
"Ma, in tal senso, il rancore nei confronti degli esseri viventi è il metallo con cui si forgia una lama in grado di uccidere."

La Scuola Akame, smodatamente appassionata dell'arte Isshin, ha sempre mirato a forgiare una lama assassina che potesse raggiungere i massimi livelli di letalità.
Per questo, il corpo e la mente dei membri della Scuola Akame erano spesso limitati, mentre il veleno era inciso nei loro cuori.
Le lame forgiate dalla Scuola Akame erano molto affilate, ma molte di esse contenevano qualcosa di così malvagio che alla fine la scuola venne definita dalle autorità come "indesiderata".
Per questo motivo, il ruolo guida che ricopriva la Scuola Akame nell'arte Isshin durò solo tre generazioni, per poi essere revocata dalle autorità.

In seguito, Akame Kanenaga fu coinvolto nel "caso dell'eccentrico" e giudicato colpevole di tradimento.
Ciò lo indusse a cambiare nome e a trasferirsi in una nazione innevata dell'estremo nord, per guadagnarsi da vivere umilmente in una terra dominata dal ghiaccio.
L'unico desiderio del defunto Kaedehara era quello di vedere l'arte Isshin celebrata da coloro che comprendevano la bellezza di una spada.
Ma il fabbro, la lama e il Tatarigami erano tutti strumenti e titoli detenuti dalla gente...

"Ho trascorso metà della mia vita perseguendo la vanità dell'arte Isshin, e alla fine sono divenuto solo un altro 'Kaedehara'!"
"Ah, quel che è fatto è fatto. La mia unica speranza è che la spada nata nel ghiaccio e nel gelo non sia fragile come il suo inutile titolo..."

Il clan Kaedehara era composto da fabbri esperti, le cui opere simboleggiavano alla perfezione lo stile di Masagomaru, mentre il clan Niwa era umile e diligente, specializzato nella tempera dell'argilla.
La Scuola Akame, smodatamente appassionata dell'arte Isshin, ha sempre mirato a forgiare una lama assassina che potesse raggiungere i massimi livelli di letalità.
Prima di passare a miglior vita tra le distese innevate, l'uomo non desiderava altro che forgiare una lama rinomata, con cui riportare in auge il nome di Kaedehara e riguadagnare la stima del popolo...