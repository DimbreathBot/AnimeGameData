— Dio dei fornelli —
Si dice che nei tempi antichi, dopo la fondazione di Liyue, i primi abitanti costruirono dei forni in pietra e che, per accendere il fuoco, sfregavano delle pietre una contro l'altra. Protetto dal vento, il fuoco restava acceso. La gente imparò a conoscere il piacevole calore del fuoco e apprese l'arte della cucina. Da queste basi ebbe origine il Porto di Liyue. Gli abitanti credevano che le rocce fossero un dono del Dio della roccia, e man mano che la città cresceva, i ristoranti e le taverne di tutta Liyue iniziarono a venerarlo come il Dio dei fornelli. La loro speranza era che il fuoco dei loro forni bruciasse in eterno, e che le loro attività prosperassero per sempre.