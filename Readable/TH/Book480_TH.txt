[นามของกษัตริย์ในบรรทัดเริ่มต้นของจารึกนี้ ครั้งหนึ่งเคยฝังด้วยอัญมณีสีเขียว แต่มีบางเม็ดที่ถูกถอดออกไปแล้ว]
ในปีที่สองของยุคสมัย "ราชันเขียวขจี" Zumurud ลูกชายของ Muzaffar "ราชา Dey" ซึ่งได้บันทึกห้วงความฝันของ "ราชันเขียวขจี" ไว้อย่างซื่อตรง

เมื่อคืน กษัตริย์ Zumurud ฝันถึงฉากต่อไปนี้
เขาฝันว่าในคืนที่มืดมิด มีอาทิตย์ขึ้นทางภูเขา... กลืนกินสิ้นแสงดวงดาวและดวงจันทร์
อาทิตย์ฉายแสงเหนือผืนดินเต็มไปด้วยทรายสีเหลือง ไม่พบแม้แต่ร่องรอยของนกตัวน้อย
"ราชันเขียวขจี" คร่ำครวญเมื่อเผชิญนิมิตดังกล่าว และตัดสินใจจะทำให้...กลายเป็นสรวงสวรรค์เขียวขจีเหมือนป่า ด้วยลมหายใจของเขาที่พรั่งพรู ณ กลางทะเลทรายนั้นได้ปรากฏ... แหล่งน้ำกว้างใหญ่ และ... ต้นไม้ยักษ์สูงตระหง่านไร้สิ้นสุด
เขาเห็นเรือพันลำ กุหลาบนับหมื่นต้น กองคาราวานหลายแสน... เรียงรายกันเป็นแถวสานทอเป็นทะเลทรายสีทอง...
เมื่อ...กำลังจะสวมเสื้อคลุมสีทอง เขาก็ตื่นขึ้นเห็นลูกศรแห่งแสงอาทิตย์ส่องทะลุยอดภูเขา

"ราชันเขียวขจี" เติบโตขึ้นมาในป่า และไม่รู้ภาษาทะเลทราย ดังนั้นจึงได้ร้องขอให้นักวิชาการให้เขียนความฝันของเขาเป็นร้อยแก้วเพื่อจารึกไว้ ณ ที่แห่งนี้