Finalmente questo vecchio taccuino torna utile!
In principio il mio piano era di fare da mentore ai nuovi arrivati e mostrar loro come si fanno i graffiti. Lascio questo taccuino affinché qualche futura stella graffitara possa usarlo per imparare da sé, non importa quando finalmente apparirà!
Complimenti per essere diventato un genio dei graffiti, riconosciuto da niente meno che la sottoscritta!
Anche se, per come stanno ora le cose, potresti non aver mai toccato una bomboletta spray né realizzato un graffito in vita tua... Ma forse, un giorno, sarai un maestro adorato dalle masse!
Inoltre, le informazioni contenute in questo taccuino non sono poi così complesse. In più, per un genio basta un semplice suggerimento per dare il via alla creatività.
Attenzione: tutti i punti chiave qui elencati non sono rappresentativi di tutti i graffitari artisti di Natlan. Tutto ciò di cui parlo è la mia arte d'avanguardia.
All'interno dell'Alleanza dei graffitari abbiamo maestri di ogni tipo di stile, e ogni tipologia artistica è incredibilmente vasta! Se vuoi studiare anche altri stili, nessun problema, fai pure con comodo.
E ora, torniamo a noi.
Ho sentito dire che nazioni come Liyue e Fontaine hanno le proprie scuole d'arte, con metodi d'insegnamento rigorosi. Per loro la pittura è una disciplina vera e propria.
Ma qui a Natlan non siamo così severi quando si tratta di graffiti! Nessuno criticherà le tue pennellate perché non sono all'altezza, né ti dirà che hai una postura sbagliata mentre stai spruzzando la vernice.
Non importa l'identità o la provenienza, chiunque può prendere una bomboletta e, purché non crei problemi ad altri, può iniziare a fare graffiti su qualsiasi superficie piana.
...
Adesso passiamo alle origini dei graffiti, ossia le Incisioni di Flogisto, simboli di potere, lotta e protezione...
I graffiti sono un tipo d'arte che esprime i pensieri, un riflesso delle emozioni più semplici e pure del cuore.
Quindi, come avrai capito, il primo passo è trovare la forma e il colore delle "emozioni".
Per questo chiedo sempre ai neofiti di osservare con i loro occhi le condizioni naturali e le tradizioni locali di Natlan, per comprenderne la forma e i colori presenti.
Solo così si possono realizzare creazioni ancora più profonde e trasformare i pensieri più intimi in potenti graffiti.
Per esempio, se vogliamo ispirare i guerrieri che combattono contro l'Abisso, ripetere con calma "Puoi farcela!" non è per niente sufficiente.
Spesso serviamo ai guerrieri alcolici, beviamo e cantiamo con loro, danziamo insieme senza alcun freno e infine malediciamo insieme le creature dell'Abisso! Sfogarsi li fa sentire meglio e sono più sereni quando combattono!
Quando dipingiamo dei graffiti ispirati ai guerrieri che combattono l'Abisso, è necessario far apparire la nostra patria come un luogo straordinariamente luminoso e colorato, e i nostri guerrieri devono brillare come il sole.
Se la naturale luminosità dei colori di Natlan equivale a un quindici, allora dovrai trovare delle vernici che utilizzino gli ingredienti con maestria, e che portino la luminosità dei colori della nostra patria e dei guerrieri a cinquanta.
E per quanto riguarda i nostri nemici dalla parte dell'Abisso, di solito hanno colori come il blu o il viola scuro e vari grigi... Molti colori scuri diversi.
Se la naturale luminosità dei loro colori è pari a un dieci, nei tuoi graffiti dovrebbe essere solo un 2, massimo un 3.
E se vuoi fare delle ombre, non preoccuparti delle sfumature di grigio. Rendi il tutto nero e basta.
In questo modo, l'intensa giustapposizione dei colori conferirà al graffito le qualità di base necessarie per attirare l'attenzione delle persone ed esprimere i tuoi sentimenti nel modo più chiaro e semplice possibile.
La maggior parte delle persone non dedica più di trenta secondi alla visione di un dipinto, ancora meno se si tratta di graffiti.
Sebbene un dipinto che impiega tecniche tradizionali ed enfatizza i colori autentici con luci complesse e ombre realistiche sia indubbiamente elegante, è qualcosa di completamente diverso dai graffiti.
...
Bene, ora che sei a conoscenza di tutto, la tua nuova priorità è quella di creare un graffito sulle Guerre dei Guardanotte in scala per mostrare centinaia di persone. Questo come esercizio.
Sto scherzando.
I colori intensi non bastano. Devi essere in grado di dipingere forme estremamente esagerate, con linee cariche di tensione, assicurandoti che rimangano riconoscibili.
Se qualcosa ti sembra abbastanza dritto, fallo ancora più dritto.
Se ci sono delle corna, falle affilate come coltelli, saranno terrificanti.
Se una figura è dinamica, per esempio se si gira indietro per prepararsi a estrarre l'arma, dev'essere disegnata con una curva flessibile, come un arco completamente teso...
Avendo combattuto con così tanti tipi di nemici, ormai dovresti essere abituato ai combattimenti estremi, ai colpi e a brandire la tua lama innumerevoli volte.
Ti sei mai preoccupato per la schiena o il collo di un nemico, quando lo hai visto fare delle mosse folli? Ti sei mai chiesto se i loro movimenti potessero essere ancora più esagerati?
Comunque, nel mio stile di graffiti, più la posa è estrema, o per meglio dire "dinamica", più vale la pena di provare a dipingerla.
Dopotutto, tutti sono abituati al realismo e all'estetica nei dipinti. Questi due stili sono maturati da tempo e sono estremamente comuni.
Uno degli elementi dell'"avanguardia" e della "new wave" è trovare metodi di espressione mai provati prima!
Ricorda! Esagera i contorni all'estremo, e mettici più tensione possibile!
...
Questo è praticamente tutto quello che c'è da dire riguardo ai due punti chiave.
Per quanto riguarda i dettagli, come quanto siano esteticamente accattivanti le proporzioni del volto o precise le forme degli oggetti... Non farti bloccare dai dettagli quando inizi a dipingere. Hai tutto il tempo del mondo per esercitarti mentre dipingi!
Prima inizia con un approccio "avanguardista", sviluppa le tue abilità nel creare una composizione complessiva e poi puoi trovare quello che funziona meglio per te, un dipinto alla volta!
Per ora basta così. Per quanto riguarda il prossimo punto chiave, mi riservo i dettagli per la prossima fase.
Se dovessi imbatterti in qualche problema nel passare alla pratica, vieni a cercarmi al quartier generale dell'Alleanza dei graffitari dei Maestri del Vento della Notte!
