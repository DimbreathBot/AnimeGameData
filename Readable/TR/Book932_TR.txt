Bu notu hasta yatağımda yatarken yazıyorum. Yukarıda Wayob var, bu da benim cezam.
Zengin olabilmek adına, kurye olarak erişebildiğim tüm bilgileri kullandım ve birçok insanı kandırdım.
En sonunda malum olaydan sonra kuryelik işimden oldum ve cebime indirdiğim tüm Moralar benden tazmin edildi, sonra da yataklara düştüm... Cidden yazık bana, diyebileceğim tek şey bu cezanın biraz ağır olduğu... Ancak buna rağmen halen aklımı meşgul eden konular var...
Örneğin asla yanımdan ayrılmayan Yumkazor yoldaşım.
Ne yazık ki çok ömrüm kalmadı.
Bu sandığı çaldım, yaptığımdan pişmanım ama başka bir çarem yoktu... Yapabileceğim tek şey ona bu boş sandığın başını beklettirmekti.
Olur da sandık yoldan geçenlerin dikkatini çekerse yoldaşımı da beslerler belki diye düşündüm... Hayatta kalmasını sağlayacak kadar bir şey olsa yeter.
Şu anda kendini kandırılmış gibi hissettiğini biliyorum. Hatta öfkelenmiş bile olabilirsin.
Bana istediğin gibi sövebilirsin, çünkü ben cidden işe yaramaz şerefsizin biriyim, kanalizasyon sularının içinde dolaşan bir fareyim, kabilenin yüz karasıyım ama NE OLUR bu notu yırtma, sandığı buradan alma, yalvarıyorum!
Bu arada, sandığı açacak olan bir sonraki kişi kendisini kandırılmış hissetmesin istersen sandığın içine bir şeyler koyabilirsin. Böylece hem ben hem de Sürüngenim sana minnettar kalırız.