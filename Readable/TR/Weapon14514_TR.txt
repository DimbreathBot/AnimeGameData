
"Bin yıl geçse de unutmayacağız bu yemini, savunacağız su şehrinin temellerini."
"Sakın unutmayın bir zamanlar günahın baldan tatlı gelen zincirlerini."
"Sakın unutmayın yükümlülüklerimizi, gelse de ayağımıza pranga gibi."
"Çünkü onlar, tanrının bize olan lütfunun ve inancının temsili."
"Taşkın felaketine karşı koruyan kalkanız, gedik açan dalgalara karşı hattı müdafaayız."

İlk gözcü, yeni gelenlere bu yemini tekrar ettirir.
Kimse böyle bir hayatı istemez tabii fakat her şeyin bir bedeli vardır.
Zamanında şiddetin coşkusuna, açgözlülüğe yenik düştük.
Bu yemin telafisi adaletin, son şansı kefaretin.
Ne gün ışığı var burada ne aile, bulmak zorundayız kendimize bir neşe.
Gözcü bazen merak ederdi, günahkarlar bu yemini isteyerek mi ediyor diye.
Yoksa bir anlam ifade etmeye kelimeleri mi tekrarlıyorlardı yalnızca?
Yine de içtenlikle diliyordu, tanrı bu ağır yükümlülüğü ona emanet ettiğinde hissettiği çılgın neşenin,
bu "kardeşlerine" de yol göstermesini, hayatlarına bir anlam bahşetmesini,
kendi umutsuz geleceğini aydınlattığı gibi.
Gözcülerin öğretileri nesilden nesile aktarıldı, bitmek bilmeyen bir akarsu misali.
Bir gün gerçekten gelirse felaketin habercisi, taşkın alıp götürürdü her şeyi.
Yüreklerimizde görev bilinci ve neşeyle savaşacaktık, tanrıça kendi yüreğinde bizim için hoşgörü bulduğu gibi.

Görevimi tamamladım artık, sizlere bırakıyorum tanrıçanın lütfunu ve görevini.
İlk gözcü olağanüstü parıltıdaki minerallerin arasına defnedildi.
Zira en ışık dolu yer burası idi. Yıllarca gölgelerde yaşayan adamdı onların ilki,
bir zamanlar kalbinde gördüğü ışığı tutuyordu elinde, gediği çevreleyen toprakta yatarken huzur içinde.

Her şeyi sürükleyip götürecek taşkın serbest kalmadı asla,
kader gönülsüzdür kahraman olmak isteyenlere onurlu bir ölüm bahşetmekte zira.
Öyle olsa bile, duyulmaz bir akıntı başladı sessizce düzeni çürütmeye, gölgelerde gizli bir hırsızmışçasına.
Düzene katılmaya zorlananların ve su altında yaşayanların sayısı arttı zamanla,
fakat yemini edenlerin, anlamını bilenlerin, öğretileri öğrenenlerin sayısıysa azaldı diğer tarafta.
Pek çok yıllar sonra büyük ve uğursuz bir kale yükseldi deniz tabanından yukarıya.
Fakat kendine gözcü diyen, bir tanrının beklentilerini sırtlanan son kardeş vardı ya,
unutuldu mezarının yeri geride kalanlarca.

Düşününce belki bu yerin talihi açıktır hâlâ.
Bastırılan diğer gedik, yıllar sonra, sırrını açığa çıkarmak isteyen biri tarafından keşfedildi zira.