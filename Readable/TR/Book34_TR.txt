O zaman Soluk Prenses derin bir uykudaydı ve cücelerin kendisini ve sevgilisini aptal yerine koyduklarından haberi yoktu. Gece vakti gökyüzünün altında, altı cüce ilk hamlelerini yaptılar.
Zehir, Soluk Prensesi derince bir uykuya daldırırken, Prens de zehir yüzünden komaya girdi. Altı cücenin planı işlemeye başlamıştı.
Uyuyan Prenses, Prense ne işkenceler edildiğinden habersizdi. Rüyasında sevgilisinin vücudu parlak renklerle ışıldıyor ve ışıklar sanki birer saten gibi yumuşakça dağılıyordu. Güneşin hafif ışığı sonunda karanlık bulutları deldi ve canlıları aydınlattı. Batan güneşin turuncu parıltısı, mavi göle karamel rengini verdi ve suyu bal gibi tatlı yaptı. Siyah tepelerde yeni renkler belirdi ve harap olan şehir şekerden bir kaleye dönüştü ama Prenses, Prense adıyla seslendiğinde tek duyduğu şey anlaşılamayan sözcüklerdi.
Zavallı Prenses, Prensin artık onun çağrısına cevap veremeyeceğini bilmiyordu.
Sessiz gecede şimşekler çaktı ve gök gürüldedi. Altı cüce planını başarıyla tamamladı. Kutlamak için dev bir kazan çıkarıp yosun ve zehirli mantarlarla yoğun kıvamlı bir çorba yaptılar. Tam suçlular ziyafetlerinin tadını çıkaracakken, Prensin parçalanan ruhu kalan tüm gücüyle cüceleri lanetledi. Hayatlarının geri kalanında, dev bir kazanda pişiriliyorlarmış gibi hissettiren bir lanetten muzdarip olacaklardı. Bir daha gün ışığını göremeyeceklerdi.
Kutlama sırasında cücelerden biri Prensi kirli bir sofra bezine sarıp, Prensesten yardım istemek üzere karanlık ormana taşımıştı. Prensi uyandırmayı umuyordu. Bunu Prensese hâlâ sadık olduğu için mi, yoksa lanetten korktuğu için mi yaptığını kimse bilmiyor.