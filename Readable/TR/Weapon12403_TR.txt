
Atalarımız, doğu denizine bakan kayalıklarda hem Zamanın hem Rüzgarın efendilerine tapıyordu.
"Rüzgar hikayeler yaratır ve Zaman onları besler" deyişinde belirtildiği gibi bu ikili birbiriyle çok yakından alakalıdır.
Bir savaş hikayesi anlatan bu kılıç, savaş hikayeleri canlandırmalarında kullanılırdı.
Başlarda yalnızca bir aksesuardı ama zamanla bıçağı sertleşti.

Bu kılıç bir zamanlar çok sıkı savaşıp genç yaşta ölen cesur ve yetenekli savaşçıların klanı olan Imunlaukr Klanına aitti.
Kurban ayinlerinde, kana bulanmış cesur savaşçılar arasında düellolar düzenlenirdi.

Imunlaukr Klanına göre savaşın amacı koruma, ihtişam veya bölge kazanmak değildi.
Savaş, daha ziyade göklerdeki tanrıların eğlencesiydi zira başka çok az şey onları eğlendirebiliyordu.
Tüm canavar ve haydutlarla, sonrasında sevdiklerine kavuşup kavuşamayacaklarını umursamadan aynı şekilde savaşırlardı.
Bunun hiçbir önemi yoktu. Önemli olan kanlı savaşın ortasında yüksek sesle gürlemekti. O zaman görev yerine getirilmiş oluyordu.

Damarlarda akan bu denli sıcak kan, Imunlaukr Klanı için tarihte uzun bir süre devam edememeliydi.
Savaşlarında ne bir son ne bir zafer umudu vardı.
Yine de karlar yavaş yavaş eriyip Mondstadt esas şeklini aldıkça, sonunda uğruna savaşacak bir şey bulmuşlardı.
