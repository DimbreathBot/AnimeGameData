-Liyue Limanı-
Bitkileri Bubu Eczanesine sattım. Kaybettiğim paranın biraz fazlasını kazanmış oldum. Böyle giderse, önümüzdeki birkaç yıl içinde Liyue'den ev alabilirim. Dongdong okula başlamadan önce yerleşmiş oluruz.

Gençken daha fazla çalışsaydım, bu pislik Hazine Avcılarıyla uğraşmama gerek kalmazdı. Ayrıca babamın vasiyetini de çarçur etmezdim. Aynılarını yaşamasın diye, Dongdong'u çok çalıştıracak iyi bir öğretmen tutmalıyım. Ancak bu şekilde, iyi arkadaşlar edinip zavallı babasına benzemez. Dongdong'un iyiliği için maddi durumumuzu iyileştirmenin bir yolunu bulmalıyım.

Ama tabii bir anda çok para kazanma fikrini de aklımdan çıkaramadım ve Gizemli Yeşim'de bir şansımı denedim. Öyle bir yerde para harcamak gibi bir niyetim yoktu ama dükkanın patronu Shitou çok ikna ediciydi... Tüm paramı oraya yatırmaya ikna etti beni. Sonuç pek de kötü değildi. Satın aldığım taşı kesip açtım, içinden yüksek kaliteli yeşim çıktı. Gerçi taşlarla kumar dünyasına attığım bu ufak adımın ardından, bitki toplamak için kullandığım orağı ve ilaç kutusunu satmam gerekti.

Şimdi cebimde beş kuruş kalmadı. Taşlarla kumardan kazandığım birkaç parça kaliteli yeşimim var ama onu da satması kolay değil. Yani tekrardan hayatta kalmaya çalışmam gerek. Denizaşırı yerlere gidip orada şansımı deneyeceğim. Güneyhaçı'na katılmaya çalışayım, umarım Kaptan Beidou beni tayfaya kabul eder.

Gerekirse güverteyi silerim. Üç gündür boğazımdan tek lokma geçmedi.