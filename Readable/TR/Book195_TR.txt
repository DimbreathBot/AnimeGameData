-Sahne IV: Mum Işığı-
Erkek Oyuncu: Fan Jie
Kadın Oyuncu: Zixin
Komik Kötü Adam: Wu Wang

Perde I
(Fan Jie, üzerinde bir cübbe ile sahnenin sol üst tarafında durur. Zixin sahnenin sağ tarafında yalnız başına oturur)
(Dongtang, appassionato)
Fan Jie: "Ey melun, gündüz gözüyle kız kaçırmak da neymiş! Sevdiceğim acı çekiyorken ben yas tutuyorum."
Fan Jie: "Kanun tanımayanları adaletle buluşturmak kılıcımın göreviymiş demek."
Fan Jie: "Hadi gidelim."
(Fan Jie atına biner ve Wu Wang'in sığınağına gider)
(Kendi kendine söylenerek)
Fan Jie: "Uzaklardan duyulan şen şakrak sesleri takip ederek buraya çabucak geldim."
Fan Jie: "Burası kurdun ini olsa gerek."
Fan Jie: "Zixin'i kurtaracaksam sığınaklarını dikkatle gözlemeliyim."
Fan Jie: "Güzel bir plan oldu. Başlayalım!"
(Fan Jie, arka duvarın üzerinden atlayarak sahneden çıkar)
(Aynı anda)
Zixin: "Yanı başımda bir lamba ve yarım mumlar, çevremde kurtlar ve kaplanlar."
Zixin: "Böyle bir musibet kimin aklına gelirdi? Nasıl kaçabilirim bu kötülük yuvasından?"

Perde II
(Wu Wang bir kapıdan sahneye girer ve sarhoştur)
(Bağırarak)
Wu Wang: "Dilediğim yere girer, dilediğim yerden çıkarım. Ben mutsuzsam tanrılar da mutsuz olur."
(Kendi kendine söylenerek)
Wu Wang: "Haha, sabah bir tanesini kaçırmıştım, değil mi? Hehe."
Wu Wang: "O güzel mi güzel kızı."
Wu Wang: "Yine aktık alemlere, hep yaptığımız gibi. Şimdiyse güzel kızla buluşma vakti!"
(Dongtang, andante calmo)
Zixin: "İşte, pervasız serseri geliyor, üstelik sarhoş. Ancak fark etmez! Titreyen mum ışığı hâlâ bende."
(Kendi kendine söylenerek)
Zixin: "Bana sahip olamayacaksın!"
(Wu Wang, Zixin'i kovalar. Zixin, Wu Wang'a şamdan ile vurur. Wu Wang yere yığılır. Zixin rahatlayarak öne eğilir)
(Dongtang, andante calmo)
Zixin: "Fırsattan istifade etmem gerek! Hâlâ titriyor olabilirim ancak vakit kaçma vakti."
(Kendi kendine söylenerek)
Zixin: "Hiçbir ışık yanmıyor. Neden bu kadar karanlık?"
Zixin: "Mumu yeniden mi yaksam acaba?"
Zixin: "Olmaz. Yakalanırsam kötü olur."
Zixin: "Karanlıkta el yordamıyla yolumu bulsam çok daha iyi olur."
Zixin: "Evet, öyle yapacağım."