
Kenarları su mavisi rengindeki fosforla parlayan, görkemli Watatsumi savaşçısı "Umigozen"in naginata'sı.
Narukami donanmasının bu kişi karşısında bir zamanlar korkudan nasıl titrediği, adanın şarkısına konu olmuştur.

Bir keresinde Watatsumi'nin ikiz tapınak görevlilerinin söylediği balina şarkısı, ada halkının hayallerine tercüman oldu.
Umutlarına sımsıkı tutunan Watatsumi savaşçıları savaşmaya hazırdı.
Nagamaki kılıçlarını köpüren dalgalar gibi savururlarken, güçlü haykırışları diğer adalarda yankılanıyordu.
Ancak şimşeğin parlaklığı, Omikami'nin ve savaşçılarının görkemine gölge düşürdü.
Karga tüylerinden oluşan karanlık bir fırtına Mouun'u yutarken, kız kardeşlerin şarkısına eşlik eden büyük balina denizin derinliklerine gömüldü.
Çocukluğunda yönetimin başına geçen, kuvvetlerin öncüsü haraçgüzar hükümdar, yer yarılıp içinde kayboldu.

Dalgaların yuttuğu "Umigozen", takımadalarda yaşayanlar için efsaneye dönüştü.
Kimileri, yoldaşları olan tengu savaşçılarının ölü bedenlerini kurtarmak için suya tek başına daldığını, son bir direnişten sonra da kaybolduğunu;
kimileri de dünyanın kıyısındaki Karanlık Deniz'de gizlice yol aldığını söyler.
Dünyanın gidişatını değiştirmek istediğinin tek kanıtı, hâlâ keskin olan bu naginata'dır.

Denizlerden dalgalar eksik olmadığı sürece, şarkısı hiç unutulmasın.
Efsanelerde, bu şarkının suyun dibindeki deniz kabuklarında ve görkemli balinaların karnında yankılandığı bile söylenir.
