
บทเพลงแห่งโชคชะตาที่เคยบรรเลงผ่านสายน้ำทุกแห่งหน เผยแพร่ท่วงทำนองของระเบียบและอารยธรรมอย่างกลมกลืน
ทุกตัวโน้ตที่บรรจบกัน คือการแทนที่อารยธรรมบนความป่าเถื่อน ดินแดนแห่งบรรพกาลที่ปราศจากกฎเกณฑ์ได้ถูกพลิกโฉมใหม่

ต้นหญ้าที่ปราศจากรากและใบกำลังลอยอยู่เหนือน้ำ กวัดแกว่งไปมาตามกระแสพายุคลื่นทะเล
นักดนตรีและนักรบวัยเยาว์ได้มาพบกัน ณ ชนเผ่าแห่งหนึ่งที่มีอายุขัยสั้นเหมือนหญ้าทะเล
ท่ามกลางมหากาพย์เรื่องเล่าความสำเร็จที่งดงามดังดาราพร่างพราว ยังมีบทเพลงพื้นเมืองหนึ่งที่ถูกมองข้ามไป
แต่คลื่นทะเลได้เป็นสักขีพยานแห่งมิตรภาพของนักรบทั้งสอง และได้เป็นลางบอกถึงจุดจบของพวกเขาเช่นกัน

นักดนตรีวัยเยาว์ยังไม่อาจตัดความอ่อนต่อโลกที่เผ่าอนารยชนเคยมีอยู่ได้ ไม่นานนักเขาได้กลายเป็นเพื่อนกับคนรับใช้ที่เป็นเชลยคนนั้น
ไม่มีผู้ใดทราบชื่อของคนรับใช้คนนั้น แต่หลังจากนี้ชื่อของ "Cassiodor" จะแพร่กระจายไปทั่วแผ่นดิน
ต่อมา นักรบวัยเยาว์คนนั้นได้ตามนักดนตรีวัยเยาว์อีกคนมายัง Capitolium เมืองที่สูงที่สุดในอาณาจักรทองคำ
พวกเขาสำเร็จการฝึกฝนและบทเรียนที่เคร่งครัด และได้รับการเลื่อนขั้นจากเทพราชาทองคำให้เป็นเจ้าของความภาคภูมิใจ

"ความภาคภูมิใจเหมือนดังดอกไม้ทองคำที่ประดับอยู่บนทรวงอกของผู้คนในอาณาจักรที่รุ่งโรจน์ การปกครองภายใต้วิสัยทัศน์ของเทพราชาจะปราศจากซึ่งความยากจน ความอ่อนแอและความป่าเถื่อน"
"ความภาคภูมิใจคือโล่แห่งเกียรติยศของอาณาจักรที่รุ่งโรจน์ และเป็นหัวหอกประกายสีทองที่คอยปกป้องอำนาจเหนือใครของเทพราชา"
"มีเพียงอยู่ใต้อำนาจการปกครอง ทุกอย่างถึงจะเป็นไปตามกฎระเบียบ และภายใต้ระเบียบนั้น ศิลปะและความงามถึงจะเติบโตอย่างเป็นรูปธรรม"
"ในอาณาจักรทองคำอันศิวิไลซ์ ไม่มีที่ยืนสำหรับความอ่อนแอ ความโง่เขลาและความป่าเถื่อน... มีเพียงการยอมจำนน หรือดับสูญ"

"สหายและพี่น้องของข้า อย่ามัวยึดติดกับอดีตที่ข้นแค้นเหล่านั้น อย่ามัวละโมบลุ่มหลงอยู่กับศักดิ์ศรีต่ำต้อยจอมปลอมของคนในอดีต"
"เมื่อตัดสินใจทอดทิ้งตัวตนธรรมดาและความอ่อนแอ เพื่อกลายเป็นคนที่แข็งแกร่งดังเหล็กกล้า แล้วยังต้องถอนหายใจให้กับเรื่องเล็กน้อยไปทำไม?"
"สหายและพี่น้องของข้า โปรดจงฟังเสียงท่วงทำนองจากก้นบึ้งหัวใจที่ไม่เคยแปรผันนั้น นั่นคือเสียงกระซิบของเทพราชา"
"ดวงตาของอาณาจักรที่รุ่งโรจน์คู่นั้น เพียงมองไปยังยุคทองคำที่สมบูรณ์แบบ อนาคตจะเป็นดังท่วงทำนองที่ปิดท้ายการล่มสลายของคนยุคเก่า"