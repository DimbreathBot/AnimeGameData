Yaklaşık on altı günümü aldı ama nihayet Sabzeruz Festivali öncesi bu notları bitirebildim.
Festival sona erdiğinde muhtemelen sen ve Paimon yolculuğunuza hemen devam edeceksiniz, bu yüzden bunu size festival bitmeden verebilmeyi umuyordum.
Bu, art arda yaptığım ve yazdığım bir dizi görüşmeden oluşan Devi Kusanali ile ilgili halk efsanelerinin bir derlemesi.
Çok fazla insanla konuştum ancak çok azı onun hakkında bir şeyler biliyordu...
Yine de umarım bu onu araştırırken işinize yarar.

"Gandharva'nın su kaynağı bir zamanlar kirlenmişti ve herkesin su temin etmek için uzaklara gitmesi gerekiyordu. Ancak bir gün insanlar aniden suyun tekrar içilebilir olduğunu fark ettiler ve bazıları da önceki gece su kaynağının yakınında yeşil bir ışık gördüklerini söylediler. Herkes bunun Devi Kusanali'nin işi olduğunu düşündü."
Bu kulağa olası geliyor. Su kaynaklarının doğal yollarla arınması muhtemelen uzun zaman alır. O halde Devi Kusanali Gandharva'da mı göründü?

"Annem öldükten sonra karanlıktan çok korkuyor ve uyuyamıyordum. Ancak bir süre sonra ben uykuya dalana kadar benimle sohbet eden bir ses duymaya başladım. Hoş bir hanımefendi bana Devi Kusanali'nin beni koruduğunu söyledi."
Zavallı çocuk. Umarım Sabzeruz Festivali onu biraz daha mutlu eder. Bu, o zamanlar yaşadığım bir şeye de oldukça benziyor. O gerçekten nazik bir tanrıdır.

"Bir defasında içkiyi biraz fazla kaçırmıştım ve hayatımı kurtarmak için eve dönerken yolu bulamamıştım. Sonra bir köşeyi döndüğümde Devi Kusanali'yi gördüğüme yemin edebilirim. Çok uzun boyluydu ve kaslı kolları vardı kayıp düştüğümde de hemen beni yakalamıştı. Ertesi sabah kendimi bir ağacın altında uyurken buldum. Beni bulan o olmalı!"
Hımm... Bunun bir referans olarak alınabileceğinden şüpheliyim. Bu muhtemelen sadece bir ağaçtı, değil mi?

(Dunyarzad'ın referansları ve görüşlerinin eklendiği bu halk kayıtları, her sayfayı yoğun bir şekilde dolduruyor.)