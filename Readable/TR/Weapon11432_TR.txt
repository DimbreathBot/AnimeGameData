Bir kelebeğin dönüşümünden önce yeşil bir kozadan ibaret olması gibi,
zarif Kızıl Flamingo da yavruyken tüylü bir kül topundan ibaretti.
İnsanları kafa karıştırıcı sözleriyle büyüleyen yüce rahip de böyleydi,
doğumundan sonra uzun süre sessiz kalmıştı zira.

Kabilenin ayin ateşinden sorumlu kabile büyüğü, ruhunun yarısının gece alevlerinde kaybolduğunu söylemişti.
Sessiz çocuk da bu sebeple doğum gününde ıssız taş diyara adım atarak kayıp yarısını aramaya koyuldu.
Fakat bu yolculuk tehlike doluydu, Sessizlik Lordu'nun huzuruna çıkabilmek için ruhun yedi katmandan geçmesi gerekiyordu.
İki diyarda seyahat edebilen Sürüngenlerin yardımıyla bile çok azı bu yolculuktan geri döndü.
Yalnızca Iktomizorların en gizemlisi Mahamba kabul etti bu çocukla bilinmeyen diyara gitmeyi.

Obsidiyenle döşeli uzun salonda çocuk, gözleri ilk kez açılan bir insan gibiydi.
Kadim diyarın anıları gözlerinde sular gibi akmaya başladı ve süzülen floresan ışıkların arasında
o yılları gerçekten bizzat yaşamış gibi hissetti... İlk Ateş Hükümdarı'nın yanardağın önünde birliklerine yemin ettiği o gün,
çocuk da sayısız kahramanın gölgelerinde duruyordu, bu geçmiş hatıraların bir parçası olmamasına rağmen.
Zihni bulanan ve şehirleri yağmalayan Kutsal Lord, boş bir tahtın önündeki basamaklarda kızıl gözlü genç tarafından yenildiğinde,
aşağı baktı ve ateşe verilen şehrin üzerindeki kara çamura düşenin yüzünü gördü.

Geçmişte başına gelenlerin hepsi ona tüm kelimeleri, tüm heceleri ve ardındaki tüm anlamları kavrama hikmeti verdi
ve geçmiş zamanda daha uzağa, daha uzun süre bakma imkanı sağladı.
En sonunda fark etti ki tüm bunları görmesinin ardında gecenin ustası vardı.
O zamanlar çocuk, yakında Natlan'ı boydan boya kaplayacak bir gölgeyi ve öteden gelen canavarları gördü.
Yalnız adayı sarmalayan, bir kurtçuk gibi tüm sınırları kazan, yangın gibi yakıp yıkan karanlık gölgeyi gördü.
Karanlık gölgenin olduğu yerde ölüler ve ölümün kıyısındakiler yüksek sesle ağlıyordu.

Karanlık sis Natlan'ın kabilelerine dokunmak üzereyken istemsizce haykırdı: "Dur!"
Ve ağzından çıkan bu ilk kelimeyle uyandı, mavi bir kamp ateşinin yanında uzanıyorken buldu kendini.
Mahamba'nın gözlerinin loş bir ışıkla parladığını gördü. Ardından kabile büyüğü ona ayin asasını verdi.

O günden itibaren geçmişle ilgili her şeyi bilen Sanhaj,
o kadim kelimeleri kullanarak gelecek tehlikeleri küçümseyen ahmakları kınadı.
O günden itibaren tüm hikayeleri bilen Sanhaj, yalanlardan büyük bir ağ örüp
dokuma parşömen yığınlarını bir örtüye dönüşürdü ve bir daha dokunulmaması gereken geçmişi sakladı.