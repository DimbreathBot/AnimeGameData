...Questo era l'unico modo a mia disposizione per preservarlo. E se non fosse possibile? Ho paura... Questa situazione non è come quella volta con Cater, ma... No, devo mantenere la calma. René ha bisogno del mio aiuto, ora più che mai... Quale sarebbe, secondo lui, il piano più ragionevole da attuare in questo momento? Per prima cosa, devo tenere nascoste le sue condizioni per evitare che l'Ordo collassi... Devo trovare una buona scusa, ma non so per quanto tempo reggerà... Dobbiamo almeno assicurarci che la Torre della Gestalt sia completata...

Il forte contrasto tra quanto era solito rivelarmi in passato e il suo stato attuale mi spezza il cuore... Tuttavia, c'è ancora speranza. Secondo la nostra ricerca, possiamo continuare a scomporre e a purificare ulteriormente... l'essenza della direttrice Lyris... Forse sfruttando i princìpi alla base degli antichi golem... Se andrà tutto bene, dovremmo riuscire a curare anche Cater...

Alla fine Ann se n'è andata, fortemente addolorata. Non avrei dovuto perdere le staffe, ma non sapevo cosa risponderle e non volevo ingannarla. Alain con noi ha chiuso, non voglio perdere anche lei... Tuttavia, a patto che René si riprenda, sicuramente lei e Alain... 

Ho continuato a studiare i dati in cerca di una soluzione, condividendo i risultati con René. Non ho ancora ricevuto una risposta, ma so già chiaramente quale sarà: criticherà la Universitas Magistrorum per avere messo il carro davanti ai buoi, ignorando i princìpi fondamentali alla base di tutto e soffermandosi ampiamente sulle tecniche da utilizzare... Il modo in cui hanno invertito le fasi alchemiche per raggiungere altri scopi...

...

Sono finalmente riuscito a estrarre di nuovo quella parte della personalità e a preservarla negli ottanti... Il collegamento con le Acque primordiali... Ho scritto appunti senza sosta, come se fossi posseduto. Quando sarà il momento, René rimarrà decisamente sorpreso...

Mi sono abituato a mostrarmi sicuro agli occhi degli altri. Nessuno nell'Ordo sembra sospettare qualcosa, o magari non osano farlo? A dire il vero, però, col tempo mi hanno un po' deluso...

Pare che un tempo sia esistito un alchimista di nome "R", proveniente da Khaenri'ah, divenuto membro di un Ordine segreto. Dalle poche testimonianze rimaste, sembra che quegli individui abbiano ottenuto dei notevoli risultati. Il materiale disponibile, però, è scarso... Se René non si riprenderà, l'Ordo collasserà lentamente. E se fossimo tutti in errore? Se non esistesse nessuna bestia colossale, né un'apocalisse imminente? Ci saranno mai altre persone che, come me adesso, andranno alla ricerca delle tracce che avremo lasciato...?

Questa idea dev'essere prima provata su qualcun altro. Però ciò significa...
Temo non ci sia nessun altro modo. Non esiste un'altra via d'uscita...

...

Recentemente mi è stato segnalato che alcune persone hanno cominciato a discutere tra loro... Devo capire come gestire la cosa... Immagino che possa essere considerato un contributo alla nostra ricerca. Dopotutto, sono leali nei confronti di René e non sono nostri nemici. Questa conoscenza potrebbe rivelarsi utilissima per aiutare René, e anche a lui...

La creazione cosciente che è emersa da tutto questo... ha mostrato ottime premesse. Forse ho finalmente scoperto l'approccio giusto...
I soggetti sono nella bacinella d'argento. Come risplendono... Ho insegnato loro nozioni linguistiche e di filosofia naturale...
Ho deciso di insegnare loro a dipingere, attività che potrebbe aiutarli ad allenare i loro arti artificiali appena cresciuti.
Ho generato una personalità quasi identica... Si è poi dissolta e dispersa. Ho provato un po' di tristezza, ma credo...

Meglio rendere la forma più solida... Stabile per 32 giorni...

...

Alla fine, gli unici soggetti sopravvissuti erano delle masse d'acqua instabili e dalla forma vagamente umana. A quanto pare, fare affidamento solamente sulla spada e sull'essenza di Lyris non basta... Non ho certo dimenticato i resti di Cater. Mi è venuta qualche idea...

Grazie a questi e ad altra materia residua generata dallo stato attuale di Cater... Utilizzerò l'orologio che Alain mi ha dato come fulcro della ricostruzione della forma di René. Non ho mai osato separarmene, rappresenta tutto il tempo che abbiamo passato insieme. Siamo stati molto più fortunati di coloro che sognano immobili nelle rovine circolari... Il mio progetto di ricostruzione dovrebbe funzionare...

...

Gli ho dato un nome. Non rimane altro che impiantare...
Non ricorderà i suoi due fallimenti precedenti. La memoria di tali contrattempi potrebbe ostacolare il suo percorso verso la trascendenza. Diventerà il nostro Narzissenkreuz perfetto. Farà grandi passi e arriverà ancora una volta ben più lontano di me, mentre la sua agile ombra si staglierà sotto il sole. Ci guiderà alla creazione di un nuovo futuro, in cui ci sarà un posto per Alain e Ann...

I resti dei soggetti possono servire come materiale per altri esperimenti. Per esempio, possiamo impiantarli in persone che hanno perso il loro intelletto...