
Şu anda yemyeşil olan toprakların çorak olduğu verimsiz ve kadim bir zamanda,
karda yalın ayak dolaşan bir kız Kulenin Efendisi'nin ayak izlerini takip etmiş.

O, kızın eski sevgilisiymiş ama merhametsiz rüzgarlar, ölümlü bedenin neden bu kadar narin olduğunu asla kavrayamamış.
O, bir zamanlar kızın eski düşmanıymış ama kızın kalbinde intikamdan daha fazlası varmış.

"Okyanustaki dalgaların ve kumun, gür ormanların ve bayırların hayalini kurardım."
"Böğürtlen çalılıklarında oynayan yaban domuzlarının, yüksek kulenin hayalini kurardım."
Yumuşak bir sesle Tanrı Kral'a bunları söylemiş ama sözlerini işiten olmamış.

Kara sevdasından uyandığında, samimi konuşan tek kişinin kendisi olduğunu fark etmiş.
Çünkü aşktan bahsederken, jilet gibi keskin rüzgarlar ona eşlik etmiş.
Uğuldayan rüzgarda beli bükülmüş kullarına tepeden bakmış.
Bunun, onların hayranlıklarının ve sarsılmaz itaatlerinin bir işareti olduğuna inanıyormuş.

Kuzey Rüzgarının Tiranı'nın Kulenin Efendisi ile savaştığı dönemmiş.
Avcı kadın, köle efendisinin kendisini sevdiğini sanmış.
Savaşın sona erdiğinde ve direniş rüzgarları ilk kez estiğinde,
isimsiz bir delikanlının, elfin ve şövalyenin beraberliğinde,
gözlerini yüksek kuleye dikip tuhaf Efendiye meydan okumuş.

"Sonunda bana bakacak."

Ancak kadının oku ona doğru uçana kadar ve
sert rüzgar onu neredeyse paramparça yapana kadar,
aralarındaki uçurumu fark edememiş.
