Mondstadtlı çevre bilimci Jacob Musk'ın hazırladığı, dağ yabanisi şiirlerinden oluşan bir derleme. Bu kitap yazım aşamasındayken, Musk her bir dağ yabanisi kabilesini görmek için kıtanın dört bir yanına seyahat etmiş. Hatta dağ yabanisi yerleşkelerine kadar gidip onların yaşantılarına dair bilgiler toplamış. Bu kitaptan sonra Musk'a "Dağ Yabanisi Dili Baş Şairi" unvanı verilmiş ama ne unvan sahibi alimin kendisi, ne de dağ yabanileri bu unvandan pek haz etmezmiş. Jacob Musk her ne kadar dağ yabanileri hakkında yapılan araştırmalara ilgili olsa da, hayatının son evrelerinde onlarla birlikte anılmak istemiyormuş.

Birinci şarkı:
Mi muhe ye
Mi biat ye
Biat ye dada
Muhe dada

Büyük ihtimalle dağ yabanilerinin savaşa girmeden önce söyledikleri bir şarkı. Gözlemlerime göre iki veya daha fazla dağ yabanisi bir araya gelip bu kaba şarkıyı söylediklerinde, amansız bir kavgaya tutuşuyorlar.

İkinci şiir:
Eleka mimi-a-Domu
Mita domu-a-dada
La-la-la
La-la-la
Mimi mosi ye mita

Dağ yabanileri, totem direklerinin etrafında dans ederken bu şarkıyı söylüyorlar. Bence bu şarkı bir tür kabile ilahisi. Gittikçe hızlanan bir ritmi var ve genellikle festivallerde söyleniyor.

Üçüncü şiir:
Mi muhe mita nye
Mi muhe mita nye
Muhe nye
Muhe nye
Gusha
Biat, gusha

Yaşlı bir dağ şamanından duyduğum hüzünlü bir dağ yabanisi şarkısı. Şiirde ne anlatıldığını tam olarak anlamasam da şarkıda insanın üzerine çöken hüzünlü bir hava var. Bu bile memleketimdeki en iyi şairleri etkilemeye yeter (Böyle övdüğüme bakma, yaşlı dağ yabanilerinden gelen keskin koku da bir o kadar hüzünlü ve boğucuydu).