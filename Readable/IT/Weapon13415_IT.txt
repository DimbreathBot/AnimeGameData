
L'alabarda preferita di un famoso bandito di Inazuma.
In origine era un arpione per pescare, ma era anche molto utile in battaglia.
Si dice che il bandito riuscì a usarla per trafiggere il burattino armato di spada prima di portarlo via.

"Ahah! Un tempo ero il capitano di questa nave, la Seiraimaru.
Ero al comando di oltre dieci navi e venivo chiamato l'Imperituro oni di Seirai.
Ora sono soltanto una foglia che galleggia sulle onde.
Se non fosse stato per Janome e i naufraghi di quelle isole,
non avrei più potuto issare le vele, perché dubito che sarei riuscito a tornare alle mie coste natie.
Eppure, ora Seirai ha questo aspetto.
Non c'è più posto per me nell'arcipelago di Inazuma.
E non c'è più neanche quella vecchia sacerdotessa brontolona e scontrosa..."

Il bandito chiamato Ako Domeki aveva una voce colma d'emozione. Poi aggiunse:
"Ehi, Janome! Ora sono l'uomo più libero al mondo!
Zia sacerdotessa! Non avevi detto di voler girare il mondo?
Di volertene andare da un'altra parte, come quel Kamuna e quel Konbumaru di cui parli sempre?
Sai che c'è? Lascia che io, Ako Domeki Zaemon, lo faccia al posto tuo.
Lascia che veda come sono davvero fatti i confini del mondo!

Ci rincontreremo alla fine di tutte le rotte navali!
E a quel punto toccherà a me raccontarti di quelle terre lontane!"