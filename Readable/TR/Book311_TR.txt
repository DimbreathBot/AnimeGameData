Çoğu zaman "Gerilen yay hilal gibidir. Kılıç ise yakından bakılınca, bir yeşim taşı gibi arkasını gösterir." denir.

Narukami'nin, halkının yanına geldiğinde kılıç yapma becerisini de beraberinde getirdiği söylenir. Binlerce yıl ve yüzlerce bereketli hasat sonra, ölümlü demirciler sonunda Narukami'yi bile memnun edecek kılıçlar yapmayı başarmış. Böylece Büyük Tapınak ve Şogunluk bu kutsal töreni gerçekleştirebilmiş. Dünyadaki en iyi kılıçları toplayıp tapınağa sunmuşlar. Bu kılıçların adı "Goshintou" olmuş. Tören oldukça canlıymış, günümüzde de bu törenler yapılmaya devam ediyor. Lakin "Goshintou" hakkında çoğu insanın bilmediği bilgiler var.
Hiçbir ünlü zanaatkar bir kılıcı tek seferde yapmaz. Demircilerin en güzel eserleri "Shinuchi" olarak bilinir ve zanaatkarın efendisine veya tanrısına verilmeden önce bunlara güzel bir isim verilir. Bunların amacı can almak değildir. Saflıklarının korunması gerekir. "Kageuchi" olarak bilinen diğer kılıçlar ise silah olarak kullanılmaları için koruyuculara verilir. Bunlar genellikle kan dökmek için kullanılır ve zamanla lekelenir.

İlk Şogun Narukami Gongen'in Inazuma'da hükmetmeye başlamasından beri, ikiz kardeşleri "Shin" ve "Kage" onun yanında oldu. Biri aydınlık, biri karanlıktı. Meditasyon yapar, sarayda durur, emir verir ve savaşırlardı. Küçük olanın adı "Ei" idi. Adı olduğu gibi açık açık yazılsa, gölge anlamına gelirdi. Ei ilk Şogun'un gölgesi ve varisiydi.
Çoğu insanın bildiği üzere Yediler, ölümlü dünyayı kızıl bir fırtına gibi birbirine katan savaşın harabeleri arasından çıkmıştır. Gölge Şogun, dövüş sanatlarında bir tanrı kadar yetenekli ve kılıç kullanmakta herkesten iyi olsa da, ölümlülerin hayatından pek anlamayan sıradan bir asker olduğunu düşünürdü. Bu yüzden fiziksel halini terk edip, Inazuma'nın hakimiyetini ele geçirmesi için kardeşine göklerdeki kaleye çıkması adına yardım etmeye karar verdi. Kısa süre sonra Gerçek Şogun Makoto kendi Şogunluğunu kurdu ve o topraklarda hüküm sürmeye başladı. Aralarındaki bağı hatırlayarak Ei'in kutsal iradesini geri çağırdı ve ona yeniden vücut verdi. Böylece kardeşini bir kez daha kendi Kagemusha'sı olarak yanına aldı.