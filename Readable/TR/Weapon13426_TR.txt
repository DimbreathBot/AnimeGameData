
Kral Deshret'in yedi bilgesi uzun zaman önce kaybolmuş, yaptıkları işler rüzgarda savrulup gitmişti, arkalarında yalnızca taşlara oyulmuş isimleri kalmıştı. Artık bu oymalar bile zaman rüzgarının etkisiyle aşınmış, altın kum tanelerinden hallice olmuştu.
Kral Deshret'in sağ kolu, Yedi Bilgenin başı, tüm bakanların bakanı - Keçi Kral;
Güneşe doğru kanat çırpan büyük kuş, Kralın ruhu - Kutsal Bennu;
İnsan başlı dişi aslan, Kralın iradesi - Kutsal Shesepankh;
Ve Kralın etini ve kanını ele geçiren ejder, kendini asla Yedilerden biri olarak görmeyen - Al-Apep.
Yukarıdaki dört ismin aşağıdaki hikayeyle bir ilgisi yoktur.

Timsah Kral ve Leylek Kral her zamanki gibi durmadan tartışıyorlardı. O günkü tartışma konuları bir şeylerin değişimi üzerineydi.
Timsah Kral, mistik sanat gücüne sahip birini arıyordu. Aradığı bu kişi, daha önce orada yaşayan ve eline geçirdiği her sıvıyı enfes ve mükemmel orantılı bir şaraba dönüştürebilen bir Okeanid tarafından kutsanmıştı.
Leylek Kral, yanlışlıkla kadim bir tanrının mezarına ve kalıntılarına dokunan, bunun sonucunda da lanetlenen başka ender bir varlık getirdi. Lanetten dolayı iki eliyle dokunduğu her şey yavaşça saf gümüşe dönüşüyordu. Ne de olsa günümüzde bir şeyleri altına ve Moraya dönüştürmek yalnızca Deus Auri'ye ait bir iştir.
Sonunda hangi etkinin kazanacağına dair bir iddiaya tutuştular. Ayrıca Yedi Bilgenin sonuncusu olan Hermanubis'in sonuca dair bir tahminde bulunmasını istediler.
Hermanubis bir çöl bilgesiydi ve rahip sınıfının lideriydi. Bu nedenle hem savaşçı hem de bilgeydi. Simya diye bilinen öğreti insanlar arasında yayıldığı ve kendisi de bu öğretinin sırlarına vakıf olduğu için onun hüküm vermesini istemek makul bir karardı.

"Her iki güç formu, tıpkı keskin mızrakların sağlam kalkanlarla çarpışması gibi birbiriyle çarpışır." dedi Hermanubis ve "İkisi de birbirine teslim olmalı ve bir adım geri atmalıdır. Denge İlkesi bunu gerektirir." diye ekledi.
Sonunda kadeh saf gümüşe dönüştü, içindeki kumlu su ise gümüş tanecikleriyle dolu lezzetli bir şaraba dönüştü.

Fakat Timsah Kral ve Leylek Kral, Hermanubis'in öğüdünü dinlemediler ve savaşmaya devam ettiler. Sonunda tuhaf bir çağırma büyüsü icat ettiler. Aradan bin yıl geçti ve hâlâ Dehanın Yakarışında savaşmaya devam ediyorlar...
Bunların hepsi "Yakarışların Kralı" hikayesinin bir parçası.