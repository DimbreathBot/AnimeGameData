
Amenoma, Futsu, Isshin, Hyakume, Senju.
Bunlar bir zamanlar Gokaden Raiden'ın soyundan gelen beş aileydi.
Ama soyunu bugüne kadar devam ettirebilen tek aile Amenoma oldu.
Isshin soyundan geriye ise belki birkaç uzak akraba kalmıştır.
İnsanlara göre bu, geçen onca zamanın doğal bir sonucu.
Böyle büyük itibar kayıplarının arkasında bir gizem olabileceğini kimse düşünmedi.

Gezgin bunu asla itiraf etmezdi.
Bunu, kılıç zanaatkarından intikam almak için yaptığını asla itiraf etmezdi.
Asla doğruyu söylemezdi.
Bir anda sıkıcı gelmeye başladığı için bütün planlarından yolun yarısında vazgeçtiğini itiraf etmezdi.
Bir araştırmacıdan öğrendiği ses tonunu kullanarak sadece şunu söylerdi:
"Bu, insan doğasını anlamak için yapılmış bir deneydi sadece."

Inazuma'nın geleneksel tiyatrosunda "Kunikuzushi" olarak bilinen bir karakter vardır.
Bu karakterler, genellikle halktaki düzenbaz ve gaspçı kişileri yansıtır.
Yolculuğunun sonunda, bu ismi kendi iradesiyle seçti.
Bir zamanlar kullandığı ismini ise artık kendisi bile hatırlamıyordu.

Inazuma'nın geleneksel tiyatrosunda, üç perde ismini birleştirerek oyunun adını oluşturmak bir gelenektir.
Örneğin "Sumirezome," "Sangetsu" ve "Kogetsukan" isimleri bir araya gelir.
Bunun sonucunda, oyunun adı "Sumirezome Sangetsu Kogetsukan" olur.
Belki bir gün gelir, bu bedenin görüp geçirdikleri de
fanilerin nesilden nesile aktardığı masallara, ley hatları boyunca dolaşacak uzak hatıralara dönüşür.
Ama şimdilik, onun üçüncü perdesi henüz tamamlanmadı.