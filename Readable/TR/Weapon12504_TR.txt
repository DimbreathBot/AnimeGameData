
Uzun bir süre önce Liyue'de bir ejderha bulunuyordu.
Göklere yükselen değil, yuvası dağlar olan bir ejderhaydı bu.
Bu kadim taştan ejderha, gerçekten de yuvası kabul ettiği dağlar kadar büyüktü.

Efsaneye göre ejderha, Nantianmen'de uyurdu ve yöredeki tepelerden pek de farklı görünmezdi.
Uyandığında ise en küçük bir hareketi veya en ufak bir gerinmesi bile...
Yeryüzünü titretip sarsardı.
Derken Rex Lapis, yeryüzünün sarsılmasını durdurmak için ejderhanın karşısına geçti.

Söylenenlere göre, uzunca bir süre diyara huzur hakim oldu.
Rex Lapis ise yeni bir yoldaş kazanmıştı.

Ne var ki sonunda ejderha, tanrı ve insanların bu birliği başarılı olamadı...

Ejderha dünyanın derinliklerine hapsedildi. Tanrıların ve Adeptusların hiddetinden korkan,
bir zamanlar kayaların sarsıntısına dikkat kesilerek ejderhanın yanında ortalığı kasıp kavuran Toprak Ejderleri,
dağların eteklerine doğru kaçtı.
Aradan binlerce yıl geçtikten sonra, ejderha yeniden kımıldanmaya başladı.

Efsanelere göre ejderhaya karşı zafer kazananlar, bu kılıcı kadim ejderhaya boyun eğdiren dev ağacın yanındaki toprağa sapladı.
Mühürlerden biri, canavarların ve kötü niyetli fanilerin ona dokunamamasıydı.
Efsaneler gerçekten doğruysa, yalnızca kalpleri ayna gibi saf olanlar kılıcın yanına yaklaşabilirdi.
Peki ama o efsaneler doğruysa, bu kılıç nasıl oldu da kayboldu?