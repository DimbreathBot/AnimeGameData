...
... Yüzbaşı Parshid'in bilinci kapandı. Ateşini zamanında düşüremezsek hayati tehlikeye girecek...
...
... Nagarjunlar merhamet ettiler. Gece olduğunda bir elçiyle ilaç ve su gönderip ayrılacaklarını ilettiler. Birileri, bizim yasaklı bölgelere artık girmeyeceğimize dair söz vermiş. Güvenliğimiz ve bağlı olduğumuz kontrat gereği en hızlı bir şekilde yağmur ormanına geri dönmeliyiz. Hay böyle şansın...
... Elçilerine akrep zehrini sordum fakat herhangi bir zehirli silah kullanmadıklarını söylediler. Bize bir ders vermek istemişler, bizi öldürmek değil.
...
... Elçinin talimatlarını dinleyip bize kefil olan kişinin kampına gittik. Geri dönüş yolunda bize eşlik edecekler. Ellerimiz boş, vücudumuzda yaralarla dönmek ne kadar utanç verici...
... Liderleri mavi ve mor renklerde saçları olan, koyu tenli bir kadın. Genç duruyor fakat vücudundaki yaralara bakılırsa korkulması gereken biri olduğu anlaşılıyor. Etrafı en az onun kadar becerikli görünen genç çöl sakinleriyle çevrili. İlginç bir mekanik aksamları olduğunu da gördük. Kadın, yeni kurulmuş bir paralı asker grubunun lideri anlaşılan. Bize yağmur ormanı sakinleriyle işi olmadığını, bizi de sadece işine geldiğinden kurtardığını söyledi. Asıl hedefi "Masseira" adında biriymiş. Kadının arkadaşlarından birinin o adamla görülecek hesabı varmış. Masseira ayrıca Nagarjunlu haydutların da huzurunu kaçırdığından kadının aracılık yapmasına müsaade etmişler.
... Eğer gerçekten bizimle aynı yolu kullandıysa, başımıza gelenler onun izlerini kapatmaya çalışmasının bir sonucudur belki de. Bir düşünmeye değer...
...
... O genç paralı askerler Parshid'in yarasını tedavi ettiler. Hâlâ ateşi var ama hayati tehlikeyi atlattı. Kamrun kamp ateşine çenesi çıkmış halde döndü... Gerçekten aptalca bir şey yapmış olmalı. O mor saçlı kadının sinirini bozmuş olabilir...
... Ya da belki o aksamı çalmaya kalkmıştır. Her neyse, kesin hak etmiştir!
...
... Bizi güvenli bir şekilde eve ulaştırması için mor saçlı liderle bir fiyatta anlaştık. Alacağı intikamın gecikmesine sebep olduğumuzdan telafi olarak yüklü bir bedel ödemek zorundayız. Fakat en büyük önceliğimiz Akademiye sağ salim bir şekilde dönmek. Yarın sabah yola çıkmadan önce umarım kimse aptalca bir şey yapmaz...