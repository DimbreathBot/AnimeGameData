
Kahramanların olduğu yerde kötü büyücüler, şövalyelerin olduğu yerde de kötü ejderler olur.
Kahramanın elinde her zaman kutsal bir kılıç, büyücünün ise yanında hep bir çeşit büyü kitabı vardır.
Maceralar arasında arta kalan zamanlarda kahramanlar, büyücüler, şövalyeler ve uğursuz ejderler henüz doğmadan önce
herkes, Müdür Yardımcısının şapkasına iliştirilmiş, bilinmeyen bir kuş türüne ait olan tüye bakar dururdu.
Küçük maceracılar, tüyün dile gelse kim bilir nasıl öyküler anlatacağını düşündüler kendi kendilerine.
Müdür Yardımcısı da birçok hikayeye tanıklık etmiş olmalıydı. Tıpkı inzivadan sonraki yaşlı kahraman kadın gibi.
Öyle olmasa neden bize tüyü vereceğine dair söz veren Müdür bile onu çıkartamasın ki?

"Durun bakalım, ██, ██ barışın. Kavga etmeyin."
Her zaman şövalye ve uğursuz ejderi oynayan ikili, istemsiz bir şekilde başlarını salladı.
"Ben burada yokken gözün ███ üstünde olacak, değil mi ███?"
"Müdür ve ben işimizi hallettikten sonra geri geleceğiz, o yüzden bir yere kaybolmayın."
Müdür Yardımcısı bir süre düşündü ve gitmeden önce şapkasındaki koyu yeşil tüyü kopardı.
"Bunu bir süredir istiyordun, değil mi ███? Peki o halde. Al bakalım."
"Bunu sana şimdilik emanet ediyorum tamam mı? Kirlenirse çok kızarım ona göre."

Ancak nihayetinde bu tüy, asla bir kötü büyücünün kullandığı gizemli asa olmadı.
Bunun yerine yeni sahibinin izinden giderek, geldiği yere geri dönmeden önce ayrılık felaketine neden olan kaynağa ulaştı...