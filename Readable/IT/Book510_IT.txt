Car{F#a}{M#o} viaggiat{F#rice}{M#ore}, quando leggerai questa lettera probabilmente sarò già in viaggio per Fontaine.

Mi dispiace di non averti potut{F#a}{M#o} salutare di persona. In compenso, ho scritto le ricette dei tre piatti che abbiamo preparato e le ho incluse in questa lettera. Prenditene cura per me e non perderle... Ho passato tutta la notte a scriverle.

Sicuramente vorrai sapere perché abbia tutta questa fretta di andare a Fontaine. Beh, è una lunga storia. Ricordi quel tipo di Fontaine di nome Nète? Dopo quel giorno ha sempre cercato di convincermi di aiutarlo a "fare promozione" per lui. A dirla tutta ne avrei fatto volentieri a meno, ma non sembra conoscere vergogna. Ogni volta che mi rifiuto, lui torna con un'offerta ancora più allettante della precedente... Alla fine mi ha detto che mi pagherà la somma che gli ho chiesto, purché lo aiuti.

Parvaneh pensa che dovremmo stare lontani da questa persona, perché teme che potrebbe farmi passare per cattivo. Il vecchio mi ha suggerito di non provare neanche a immaginare i pensieri degli uomini malvagi, e Julie... Beh, l'ha sempre cacciato via.

Dopodiché abbiamo iniziato a pianificare una nuova rotta per il nostro viaggio. All'inizio volevo tornare a Liyue per un po' prima di seguire la strada per Mondstadt. Dopotutto Julie manca da casa da parecchio tempo, e io ho sempre desiderato provare il vino di Mondstadt.

Tuttavia, quel Nète è comparso di nuovo. Stavolta non per offrirmi dei Mora affinché lo aiutassi con le attività di promozione, ma perché voleva "sponsorizzare" il nostro viaggio.

Se accettiamo di andare subito a Fontaine, dice che pagherà tutte le nostre spese, inoltre ha promesso che non interferirà con i nostri affari laggiù, né con altri che potremmo intrattenere in seguito altrove. Ha persino firmato un contratto con noi... un vero mattone. Parvaneh ha passato qualche ora a leggerlo e non ci ha trovato nulla di male (che tu ci creda o no!), a parte l'insistente richiesta di concedergli un'"intervista"...

Non ho ben capito quali siano i veri piani di questo tizio ma, visto che ci ha fatto quest'offerta... Beh, immagino che non ci sia nulla di male a fare una puntata a Fontaine.

Comunque sia, per ora ci andremo assieme a Nète.

Con Parvaneh intorno non avrà il tempo di fare nulla di spiacevole, e con il vecchio e Julie sul caso, è molto improbabile che arrivi a usare la forza. E per quanto riguarda me... Beh, passerò il tempo a farmi venire in mente altre ricette.

Se ne avremo l'occasione, c'incontreremo di nuovo a Fontaine.

Un'ultima cosa: non permetterò che Nète paghi per il nostro viaggio a Fontaine. Prima di capire cosa voglia esattamente questo tizio da noi, non accetterò nemmeno un Mora da lui, che sia ben chiaro.