... Aurelius bir zamanlar tüm olguları dört kategoriye ayırmıştır: Madde, Özellik, Nitelik ve İlişki. Bu kategorilerden en önemlisi olan Nitelik ise "Nitelik Dörtlüsü" adı altında dörde ayrılır: anılar, dilekler, ruh ve kişilik...

... Egonun Delinişi ya da kişinin kendi müziğini çalması; Madde ile Niteliği delerek kişinin kendi iradesini tamamen kontrol etmesidir. Böylece Ruhun Müziği, Evrenin Müziği gibi çalınabilir...

... Ama hem fanilerin hem de tanrıların müziği kırılgan olmaya mahkumdur... Bir arpın telleri gibilerdir tıpkı. Kopana kadar gerilseler bile çıkardıkları ses, bir boru kadar gür çıkmaz... Dolayısıyla, tıpkı kölelere müzik çalmaları emredildiğinde olduğu gibi, mevcut enstrümanların oranı ahlakın melodisine zarar vermeyecek şekilde ayarlanmalıdır. Fortuna ile aşık atabilecek bir senfoni ancak ölümlülerin melodilerinin bütünleştirilmesi ve harmanlanmasıyla yazılabilir. İşte bahsettiğimiz "Phobos" budur...

... Phobos çalmayı bırakırsa her şey bir anda çöker herhalde... Ölümlüler ve tanrılar Fortuna tarafından fethedilmeye ve rüyasız düşlere dalmaya mahkumdur... Kendi melodinizi ne kadar değiştirirseniz değiştirin, her halükarda önceden belirlenmiş notaya ulaşacaksınız. Bir müzisyen olarak bilmelisiniz ki, son nota değiştirilemiyorsa, melodinin kendisi de değiştirilemez... Kendi müziklerini yazamazlar, ki bu, ölümden daha korkunç bir sondur...

... Başka bir deyişle, ölümlüler için Phobos'tan uzaklaşmak ihanetle eşdeğerdir... Müzikleri ne kadar yüksek, istekleri ne kadar kararlı olursa Fortuna'nın düzeni de o kadar sıkı olur... Kimse kaçamaz...

... Bu nedenle bize denk insanlar olarak kabul edilemezler. Onların seçimleri kendi iradelerinden değil, Fortuna'nın onlar için çizdiği rotadan gelir... Karar verme özgürlüğüne sahip değildirler ve yapacakları tek şey, kendileri için uzun zaman önce yazılmış son notaya dek çalmaktır...

... Ahlak ve mantık temelinde bakarsak elimizdeki tek seçenek onları topraklardan ve sulardan yok etmektir, tıpkı vebayı yok ettiğimiz, orman yangınlarını söndürdüğümüz gibi... Aksi takdirde Fortuna'nın senfonisi kulakları sağır eden bir kükremeye dönüşecektir; sonrasında ne bir olasılık kalacak ne de başka olasılıklar var olacaktır, isyan etmeyi seçmek de bir daha asla mümkün olmayacaktır...

...