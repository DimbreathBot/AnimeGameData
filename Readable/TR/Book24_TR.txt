Yavru kurdun karnında nasıl bir kimyasal tepkime gerçekleştiğini kimse anlamasa da, Woobakwa'nın büyülü laneti etkili olmuş!
Lanetin etkisiyle, yavru kurdun kalbi buz sarkıtı gibi donmuş. Yavru kurt sonsuza dek soğuk ve kaba biri olmuş. Diğer hayvanlar ne zaman ona kibarlık etse, onlara çok kötü sözler söyler veya üzücü davranışlarda bulunurmuş. Sonunda tüm hayvanlar ondan nefret etmiş.
Bu olaydan sonra, ormandaki tüm kurtlar arkasından şöyle demiş:
"Hav! Ne bencil bir kurt bu! Çok kötü yetişmiş."
"Hav, hav! Ne kalpsiz bir kurt bu! Ondan uzak duralım."
Yavru kurt, birer birer tüm arkadaşlarını kaybetmiş. Ormanda artık bu yalnız kurda yer yokmuş. Kurdun kuzeye gitmekten başka şansı kalmamış.
Çoğu hayvan, kuzeydeki tundrada çıkan kar fırtınalarından kaçınırmış ama yavru kurt, kalbi zaten donduğu için artık soğuktan korkmuyormuş.
Oraya yerleşmeye karar vermiş ve tundrada gezen yalnız bir kurt olmuş.

(Küçük bir kız sayfanın kenarına şöyle yazmış: "Peki ama Woobakwa'ya ne olmuş baba?")