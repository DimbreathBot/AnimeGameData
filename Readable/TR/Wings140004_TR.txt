"Şu anda rüzgar olsa, ne güzel olurdu..."
Ucu bucağı görünmeyen kimsesiz topraklarda yolculuk eden maceracı öylece iç çekmiş.
Feryadının sesi, yüksekteki gök kubbede yaşayan göklerin yüce çocuklarına kadar ulaşmış. Maceracının ricasını duyan çocuklardan biri, bu ihtiyaç sahibi kişiye rüzgarın nasıl ulaştırılabileceğini düşünmeye başlamış.
"Ulaştırılabilir ama doğu kıyılardan yola çıkmalısın. Sonra dağlardaki ve tepelerdeki geçitlerden geçmelisin, kaynak sularının ve nehirlerin kumlu kıyılarından ilerlemelisin. Aşılamaz bir mesafeyi katettikten sonra ancak ona ulaşabilirsin."

Böylece kendi yolculuğuna çıkmak üzere doğu kıyılarından ayrılmış.
Yol üstünde birkaç karahindiba tohumu bulmuş, tohumları da uzaklara kadar taşımış.
Sonra yumurtadan yeni çıkıp da uçmak isteyen yavru kuşlarla karşılaşmış. Kuşlar, narin kanatlarını havaya kaldırmış.
Sonra, tahılları kendi başlarına hazırlayamayacak kadar yaşlı birkaç köylüye rastlamış. Değirmenlerinin yelkenini çevirerek bir süre oyalanmış.
Başkalarına hizmet ettiği ve her yere yetiştiği için, yavaşça gerçeğe dönüşmeye ve insan formuna bürünmeye başlamış.
Nihayet yolun sonuna gelip yolda kalmış bir maceracıyla karşılaştığında,
maceracı umduğu rüzgarı bulamamış.

"Şu anda rüzgar olsa, ne güzel olurdu..."
Sonra karşısına çıkan maceracıya diyardaki yolculuğunda eşlik etmiş.

— "Bu, Favonius Kilisesindeki bir azizden öğrendiğim çok hoş bir hikayedir. Bu hikayeden çıkarılacak ders ise ihtiyacı olanlara yardım etmeye ve diğerlerine de hizmet etmeye daima hazır olmaktır. Kibar ve cömert eylemlerinin karşılığında sana bu kanadı veriyorum."
