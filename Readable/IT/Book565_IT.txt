A chiunque legga questa lettera:
Io, Kaedehara Yoshinori, ho mantenuto un segreto per tutta la vita. Ora che non mi resta molto da vivere, dopo averci pensato a lungo ho finalmente deciso di rivelarlo.
Tanti anni fa, quando inseguivo gli armaioli insieme al commissario Kamisato della Commissione Yashiro, non sono stato ferito da uno di loro.
Anzi, era notte e, quando gli indizi ci portarono alla spiaggia, attesi che i colpevoli si palesassero. Tuttavia, non c'erano armaioli in vista, bensì solo uno straniero dall'aria sospetta. Affermò di essere la persona dietro alle mancate forgiature, e che il suo clan era stato incastrato da nostri antenati e rovinato per sempre. Poi minacciò di distruggere la Raiden Gokaden.
Quella persona era un abile combattente, e in un attimo sconfisse mise fuori gioco metà dei samurai al mio seguito. Il commissario Kamisato venne ferito gravemente, e io riuscii a scampare alla morte per un soffio. Per fortuna il mio cappello aveva attutito un colpo alla testa.
Sebbene quell'uomo fosse estremamente abile, era pur sempre un essere umano. I samurai rimasti lo circondarono e lo uccisero se non con grande fatica.
Prima della sua morte gridò freneticamente: "La Raiden Gokaden non sarebbe mai dovuta esistere! Non avrei..." Ma non riuscì a proferire le sue ultime parole.

In seguito scoprii che l'interferenza di questa persona era stata la causa dell'insuccesso della forgiatura. Lord Kamisato conosceva il valore dell'accaduto, ma rimase in silenzio per paura che delle parole sconsiderate potessero far pensare ad altri che fosse un crimine sovversivo. Nonostante le sue gravi ferite, insistette nel dire che eravamo stati feriti dagli armaioli in fuga e mi disse di restare in silenzio. Essendogli grato in eterno per la sua considerazione, e capendo che la situazione non era ideale, decisi di seppellire l'accaduto nel mio cuore.
Come capo del clan Kaedehara, mi vergogno profondamente di dover assistere al declino dell'arte Isshin. Ma, come padre, la mia priorità è assicurare l'incolumità dei miei figli e dei miei nipoti. Se tu che stai leggendo questa lettera sei un discendente della nostra casata, non inseguire ciecamente i nostri nemici passati, non farti incatenare dalle azioni e dai doveri di un tempo. O ti perderai.

In fede, Kaedehara Yoshinori