...
Tutto questo serve per esaudire il desiderio di Tinet. Non voglio dire che questo sia l'ultimo, perché spero non sia così. Le ho raccontato tutte le storie che conosco, e persino alcune che non conosco, ma le ho inventate per darle conforto. Tolfin viene spesso a trovarci e, sebbene sia un tantino imbranato, fa del suo meglio per raccontarle le storie che può, come "È una vista più incantevole di un arcobaleno, l'aurora che brilla nel cielo notturno, anche se riesci a vederla raramente, persino ai confini più a nord delle nazioni più a nord. Dicono che, sai... ci si trovi un tesoro, alla fine di un arcobaleno. Quale grande premio, allora, attende coloro che riescono ad arrampicarsi sui drappi di raso colorato che si srotolano giù dal cielo?"
Ricordo Tinet che ascoltava il racconto, mentre la fiamma della candela tremolava come se stesse soffiando una leggera brezza. Con voce sospirante disse che, se solo avesse sentito prima quella storia, forse avrebbe ancora avuto la forza di raggiungere la nazione più a nord per vedere quei drappi onirici nel cielo con i suoi stessi occhi...
...
...Va bene, piccola. Va bene. Ti porterò quei drappi di raso, così potrai vederli tu stessa.
...
