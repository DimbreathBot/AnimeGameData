
Söylentilere göre bu, Liyue'nin efsanevi mızrağıydı.
Bu mızrak, sapından ucuna kadar bezenmiş bir ejderha motifiyle dikkat çeker.
Eskiden ejderha şeklinde tahta bir kını vardı
ama artık kudretini kontrol altında tutmasına gerek yok.
Yoluna çıkan her şeyi delip geçebilir.

Söylentiye göre, Kunwu bu Sırığı yaparken, sapı için ejderha omurgasını ve ucu için ise ejderha pençesini kullanmış.
Bu nedenle silahın gövdesi kırılmaz, ucu emsalsiz keskinliktedir ve ejderhanın kiniyle parlar.

Bir zamanlar, okyanusun gazabına meydan okuyan ve içinde barındırdığı ucubelere karşı şiddetle savaşan, akılalmaz bir güce ve cesarete sahip bir ejder katili vardı.
Ejder katilinin iz bırakmadan ortadan kaybolmasından yıllar sonra bile, bir ejderhanın umutsuz çığlığı hâlâ okyanusta yankılanıyordu.

Ejder katili bir şehir efsanesine dönüştü. Sonunda hem efsane hem de ejder katleden mızrak kaybolmuştu.
Geçmişin prangasından nihayet kurtulan mızrak, ejderhanın ait olduğu okyanusa dönüşünü simgelercesine, gaddarlığının tüm gücünü bir kalemde gösterdi.