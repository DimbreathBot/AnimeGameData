
ระหว่างชายฝั่งกับชายฝั่ง ระหว่างปัจจุบันกับอดีต
ท้องฟ้ากว้างใหญ่ไร้ขอบเขต เป็นสีฟ้าแห่งอิสรภาพทั่วทั้งผืน
ดอกไม้หยั่งรากเหนือผืนดิน ถวิลหาท้องนภาไร้สิ้นสุด
ถึงแม้จะไร้ซึ่งปีก แต่ยังโบยบินสู่นภาลัย

ดั่งชะตากรรมของมวลบุปผา ที่ถูกผูกมัดด้วยรากที่หยั่งลึกลงผืนดิน
ชีวิตของดอกแดนดิไลออนถูกลิขิตให้มองเห็นอิสรภาพอันสูงส่ง
ดินแดนสีฟ้าสุดสายตา เสมือนโดมสะท้อนโลกาทั้งสี่ทิศ
มีเมฆสีขาวลอยละล่องเหนือชั้น ท่ามกลางท้องฟ้ากว้างที่เงียบสงบไร้คลื่นใด

ความเหนียวแน่นของดอกแดนดิไลออนและเบญจมาศป่า
นำพาให้ผู้คนในดินแดนอันเขียวขจี ยึดมั่นในศรัทธาแห่งอิสรภาพ
แม้จะเคยถูกพายุโหมกระหน่ำที่โหดร้ายคอยกดดัน
แม้ว่าความซื่อสัตย์อันบริสุทธิ์จะเลือนรางและเสื่อมไป

แต่ตราบใดที่ยังมีการบันทึกประเพณีสรรเสริญสายลมบนฟากฟ้า
ตราบใดที่อิสรภาพอันล้ำค่านี้ยังคงสืบทอดจากรุ่นสู่รุ่น
ประชาชนทั้งหลายจะยังคงทะยานสู่ฟ้าเหมือนดอกแดนดิไลออน
เพื่อแสวงหาความสุขที่ไร้พันธนาการด้วยหัวใจแห่งอิสระ