
Dopo la scomparsa della Signora dei frutteti, la Regina dell'erba e degli alberi tagliò i rapporti con il mare di sabbia.
Rinunciando all'amore folle e alla maestà, decise di fare ritorno alla foresta pluviale e intraprendere la strada della conservazione della vita...
In questo modo, nuova vita emerse dalla foresta e i saggi, creando scompiglio, modellarono le loro dimore.
La fantasia sfrenata porta alla morte inesorabile, e la metafora della morte mette in guardia i mortali.

Le Khvarena dei fiori nacquero dal più sfarzoso dei banchetti e dalla più pura delle delizie.
E al loro interno non si trovava l'acredine dell'ascetismo, né il fetore dell'autorità.
Il suo destino ultimo era la morte ineluttabile, l'appassimento e il disseccamento...
Solamente il Signore della saggezza poteva trarne insegnamento, in modo da proteggerlo e usarlo correttamente.

"Ma non dimenticare la profezia della mia grande padrona, poiché è stata lei a mandarmi da voi.
La follia non ucciderà ancora i mortali, ma la selvaggia marea delle tenebre al di là di questo mondo spazzerà comunque via ogni cosa.
Io sono l'ultimo residuo della mia padrona, l'essenza floreale che tutto purifica.
Se mi unissi all'acqua più pura, deflagrerei, come fanno i melograni, in innumerevoli raggi di luce."

E così l'uccello divino Simurgh nacque dalla Khvarena dei fiori,
restando per un certo tempo al fianco della sua padrona prima di spiccare il volo verso il mare floreale...