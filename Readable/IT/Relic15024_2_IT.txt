
Molto tempo fa non c'era un guado nel fiume, ma solo una collina brumosa.
La donna che deteneva la montagna doveva ancora decidere cosa piantarvi quando qualcuno l'anticipò.

"Quando questo albero sarà cresciuto un po', gli taglierò le foglie e ci farò del tè per tutti voi."
"Quando quel momento giungerà, inviteremo Vestale delle nuvole e Formamontagne..."

"Davvero? Pianti alberi a tuo piacimento nel mio territorio e hai il coraggio di blaterare roba del genere?"
Ma anche la giovane donna padrona della montagna immaginava la fragranza del tè, nonostante le lamentele.

In seguito, qualcuno legò questo pendente di giada ai rami sottili di quel piccolo albero.
Trascorso altro tempo, la padrona della montagna fece ritorno, ma con un aspetto diverso
E senza il dito che avrebbe potuto slegare il ciondolo. Accadde molto tempo fa.

Tanti anni dopo, i rami di quest'albero vennero innestati dall'altro lato del fiume dai mortali che vivevano fra le montagne.
Il profumo del tè partiva da lì, la Vallata Chenyu, spandendosi fino al Porto di Liyue e da lì in molti altri luoghi.

Esistono molte leggende legate agli alberi da tè della Vallata Chenyu. Una di queste narra:
Non importa in che terreno viene piantato, con quale acqua viene innaffiato e quanto sole riceve: questo tipo di albero cresce rigogliosamente solo nella Vallata Chenyu.
Accade poiché ricorda la promessa che quei vecchi amici fecero al fianco dell'alberello.